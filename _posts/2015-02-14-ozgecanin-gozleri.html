---
layout: post
title: Özgecan'ın Gözleri...
date: 2015-02-14 22:12:07.000000000 +02:00
type: post
published: true
status: publish
categories:
- yalniz_ve_guzel_ulke
tags:
- özgecanaslan
meta:
  _wpas_skip_linkedin: '1'
  _wpas_skip_tumblr: '1'
  _wpas_skip_path: '1'
  _publicize_pending: '1'
  _rest_api_client_id: "-1"
  _rest_api_published: '1'
  _wpas_skip_facebook: '1'
  _wpas_skip_google_plus: '1'
  _thumbnail_id: '2249'
  publicize_twitter_user: utkukaynar
  publicize_twitter_url: https://t.co/4vxCT4OILf
  _wpas_done_4135981: '1'
  _publicize_done_external: a:1:{s:7:"twitter";a:1:{i:21841951;b:1;}}
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: Özgecan'ın başına gelenler bizim suçumuz. BİZİM.
---
<p>Özgecan'ın başına gelenler bizim suçumuz. BİZİM.</p>
<p>Büyük külfet olmayacaksa, daha 20 yaşında minibüsteki son yolcu olmak dışında bir suçu olmayan, tecavüz edilen, bıçaklanan, elleri kesilen, yakılan,  ve sonra da kimsenin göremeyeceği bir derenin kenarına atılan bu genç kızın gözlerine bakın.<!--more--></p>
<p><a href="https://utkukaynarblog.files.wordpress.com/2015/02/ozgecanaslan.jpg"><img class="wp-image-2249 size-full" src="{{ site.baseurl }}/assets/ozgecanaslan.jpg" alt="ozgecanAslan"  /></a> Özgecan Arslan, bindiği minibüsle evine giderken minibüsün şöförü tarafından tecavüze uğradı, bıçaklanarak öldürüldü ve yakıldı.</p>
<p><a href="https://utkukaynarblog.files.wordpress.com/2015/02/screenshot-2015-02-14-14-23-59.png"><img class="aligncenter size-full wp-image-2250" src="{{ site.baseurl }}/assets/screenshot-2015-02-14-14-23-59.png" alt="Screenshot 2015-02-14 14.23.59"  /></a><br />
Özgecan'ın cinayetini veren haberlerin altına yapılan "anonim" yorumları okursanız (birkaçını burada paylaşıyorum) göreceksiniz ki Özgecan'ları öldüren şey sadece birkaç sapık değil. Bunlar her toplumda bulunuyor.</p>
<p>Özgecan'ları gerçekten öldüren şey, o canilerin elleri değil, içinde bulundukları toplumun duyarsızlığı. Toplumun verdiği tepkilerin süreksiz, bir şeyi değiştirmez oluşu.</p>
<p>Sizin, benim, bizim duyarsızlığımız. Ne duyarsızlığı mı? İşte bir kaç örnek :</p>
<ul>
<li>Mardin'in 26 "saygıdeğer" sakini (bu mahkeme kararında yazılıydı) 13 yaşındaki bir kız çocuğuna fasılalar halinde tecavüz ettiler. Mardin'in yerel mahkemesi kararını verirken, "zorlamayla değil, rızayla tecavüz etmişlerdir" yazdı. Yargıtay 14. Ceza Dairesinin "erkek" hakimleri de bu kanaate bilcümle katıldılar. Ama biz bunu unuttuk. İşte <a href="https://www.radikal.com.tr/radikal2/turk_yargisi_siyasal_ve_cinsel_davalar-1069506" target="_blank">link</a>.</li>
<li>Karısını öldüren adama, kadın kot pantolon giydiği için karşı cinsi tahrik ettiği gerekçesiyle ceza indirimi yapıldı. Bunu yoksaydık.</li>
<li>15 Yaşındaki kızının ırzına geçen adama, Yargıtay Ceza Genel Kurulu "rızaya dayanan cinsi münasebet suçu vardır" dedi. Bunu es geçtik.</li>
<li>Bir başkası; 17 yaşındaki kızına tecavüz eden babanın kızını, üzerindeki meniyle birlikte komşular polise götürüyor, yorum : "17 yaşına kadar şikayetçi olmaması normal değiltir, rıza vardır.".. Biz bunu görmezden geldik.</li>
<li><a href="https://www.hurriyet.com.tr/gundem/23200051.asp">Fatma Nur Çelik,</a> evinin internetini bağlamaya gelen adam tarafından tecavüze uğradı. Katiline mahkemeler (istisnai olarak) indirim uygulamadı. Ama biz Fatma Nur'u unuttuk...</li>
<li><a href="https://www.sabah.com.tr/yasam/2012/07/20/cocuk-gelini-doverek-delirttiler" target="_blank">Melek Karaaslan</a> 16 yaşında evlendirildi, 18'ine girmeden hamile kalıp -30 derecede dışarıda doğurmak zorunda kaldığı bebeğini yitirdi. Bebek ölü doğduğu için yıllarca şiddet görüp aklını kaybetti. 8 yıllık evliliğinin sonunda, bir tuvalete bağlı olarak bulunduğunda 30 kiloya düşmüştü ve yürüyemiyordu. Hatırlayan var mı Melek'i?</li>
<li><a href="https://www.milliyet.com.tr/gizem-akdeniz-cinayetinde-sok-gundem-1898388/" target="_blank">Gizem Akdeniz,</a> ablasıyla evlenemediği için öfkelenen bir caninin cinsel tacizine uğrayıp, diri diri yakıldı. Unuttunuz değil mi Gizem'i? Daha 7 ay geçti oysa üzerinden...</li>
</ul>
<p>Bunlar'da Ümit Kıvanç'ın <a href="https://riyatabirleri.blogspot.com.tr/2015/02/ozgecan-oldurduler.html" target="_blank">Riya Tabirleri</a> blogundan :</p>
<ul>
<li>Kadın programında, "babam bana tecavüz etti" diyen kızını öldürüp, "babasını kamuoyunda mahcup etti" indirimi alan var.</li>
<li>Eşini katledip, "kot giyiyordu, piercing takıyordu, çantasında doğum kontrol hapı buldum" indirimi alan var.</li>
<li>Tanımadığı birine saati soran eşini delik deşik ederek öldürüp "cilve yaptı" indirimi alan var.<br />
Tecavüz edip, hamile bırakan, sonra da "zaten bakire değildi" indirimi alan var.</li>
<li>Ormanda saldıran, döve döve çırılçıplak soyan, ancak, astım trizi geçirerek bayılıp yakalanınca, "isteseydim yapabilirdim" indirimi alan var.</li>
<li>Üvey kızına tecavüz edip, "kızın ruh sağlığı bozulmadı raporu"yla indirim alan var.</li>
<li>Tecavüzünü kameraya kaydeden sapık "eski sevgilisiymiş" indirimi aldı. Tecavüzde bağırmıyorsa, rıza göstermiş sayılır indiriminden fayralanan var.</li>
<li>Tecavüz ederken suçüstü yakalanan adam, henüz tecavüz gerçekleşmediği için "yarım kaldı" indirimi aldı bu memlekette.</li>
</ul>
<p>Duyarsızlığımıza konu daha onlarca örnek var... Gündemimizi her gün işgal eden ıvır zıvır nedeniyle, toplumsal hafızası iğdiş edilmiş, hiçbirşeyi hatırlayamayan, hatırladıklarından emin olmayan, emin olduklarını doğru yargılayamayan bir insan sürüsü haline geliyoruz.</p>
<p>Daha kaç Özgecan, Melek, Gizem gerekecek şunu anlamamız için: <strong>Bu ülkenin bir kadın sorunu yok. Bu ülkenin bir "erkek" sorunu var. </strong></p>
<p>Bu basit gerçeği unuttuğumuz her an; kadınlar minibüste son yolcu olmaya, akşam karanlık sokakta evine gitmeye, mini etek giymeye, düşünmeye, konuşmaya, boşanmaya, birey olmaya ve giderek onları insan yapan geri kalan herşeye dair endişe taşıyacak. Tecavüze veya tacize uğramaya, şiddet görmeye, öldürülmeye devam edecek.</p>
<p>Özgecan'ın gözlerine bakacak yüzümüz yok. Çünkü ondan öncekileri unuttuk.</p>
<p>Dinleyin: Bir sonraki kurban sizi yardım etmeniz için çağırıyor... ve onu ancak Özgecan'ı ve diğerlerini hatırlayarak kurtarabilirsiniz.</p>
