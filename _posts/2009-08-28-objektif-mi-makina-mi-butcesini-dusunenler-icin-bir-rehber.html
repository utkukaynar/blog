---
layout: post
title: Objektif mi, Makina mı? Bütçesini düşünenler için bir rehber
date: 2009-08-28 12:47:47.000000000 +03:00
type: post
published: true
status: publish
categories:
- Ekipman
- Fotoğraf Makineleri
- Fotoğrafçılık
- nasil_yapmali
tags:
- canon
- gövde
- leica
- makina
- nikon
- objektif
meta:
  bfa_ata_body_title_saved: '1'
  _edit_last: '1720297'
  bfa_ata_meta_title: ''
  bfa_ata_meta_keywords: ''
  bfa_ata_meta_description: ''
  bfa_ata_body_title: ''
  _aioseop_title: Objektif mi, Makina mı? Bütçesini düşünenler için bir rehber
  _aioseop_description: 'İnsanların fotoğraf ekipmanı satın alırken en çok sordukları
    sorulardan biri şudur : Hangi makinayı alsam? Ne tuhaf, çok azından hangi objektifi
    alsam sorusunu duyarsınız...'
  _aioseop_keywords: fotoğrafçılık, ekipman, objektif, makina, gövde, nikon, canon,
    leica
  original_post_id: '308'
  _wp_old_slug: '308'
  _publicize_pending: '1'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: 'İnsanların fotoğraf ekipmanı satın alırken en çok sordukları sorulardan
  biri şudur : Hangi makinayı alsam? Ne tuhaf, bu soruyu soranların çok azından hangi
  objektifi alsam sorusunu duyarsınız, sanki objektif makine askısı ile aynı muameleyi
  görmektedir...'
---
<p>İnsanların fotoğraf ekipmanı satın alırken en çok sordukları sorulardan biri şudur : Hangi makinayı alsam?</p>
<p>Ne tuhaf, bu soruyu soranların çok azından hangi objektifi alsam sorusunu duyarsınız, sanki objektif makine askısı ile aynı muameleyi görmektedir... Sonra kişiler herkesin gittiği yoldan giderler, bir fotoğraf makinesi alınır (kit lensi ile), onunla çekimler yapılır, bilinç altında söz gelimi insan fotoğraflarında çok yaklaşılamadığı, iletişim kurulamadığı vb. farkedilir, oh ne güzel çiçek te çekerim diyerek bir 70-300 macro tedarik edilir, sonra uzaktan snapshooter portreler alınmaya başlanır. Üstelik te kötü ışıkta.</p>
<p>Tanıdık geldi mi?</p>
<p>Bugün daha iyi bir makina alıp, objektifi sonra mı düşünmelisiniz? Yoksa öncelikle objektifi düşünüp, sonra daha iyi gövde bir makinayı mı önemsemelisiniz?</p>
<p><strong>Kolay ve her zaman geçerli yanıt : Her zaman paranızı objektiflere yatırın. </strong>Çünkü objektiflerin fotoğraflarınızın kalitesi bakımından her zaman daha fazla etkisi vardır, çünkü objektifler iyi saklanırlarsa sınırsız süre ile görevlerini yerine getirebilirler. Ancak muhtemeldir ki, dijital dünyada bugün kullandığınız makine gövdesini iki sene sonra değiştirmek zorunda kalacaksınız.</p>
<p>Hangi objektifi alırsanız alın, muhtemelen beş ya da on yıl sonra hala çantanızda olacak. Bilginiz olsun diye söylüyorum, DSLR ortalama kullanıcı yaşam çevrimi (user life cycle) tüm dünyada ortalama 18 ay'a düştü. Başka bir deyişle, eskiyle şimdi arasında ne oldu bilmiyorum ama insanlar daha kötü gövdelere eskiye nazaran daha büyük paralar ödeyip o makinaları 18 ay sonra çöpe atmaya razı oluyorlar.</p>
<p>Şimdiye kadar, insanların fotoğraf makineleri üzerinde yaptığını gördüğüm en aptalca şey şu: Üst düzey bir gövde alıp, üzerine ucuz bir lens takmak. <a href="https://www.usa.canon.com/consumer/controller?act=ModelInfoAct&amp;fcategoryid=139&amp;modelid=17662" target="_blank">Canon EOS 5D MII</a> üzerinde üçüncü sınıf zoom objektifler taşıyan insanlar tanıyorum. Eskiden de böyleydi, <a href="https://en.wikipedia.org/wiki/Canon_EOS_5" target="_blank">Canon EOS 5</a> üzerinde üçüncü sınıf objektifler dolaşırdı, para yetmediği gerekçesiyle. Hemen örneği verelim, Canon EOS 5 bugün iki-üç yüz lira civarına satılmakta, ancak o zaman o makinenin üzerine <span style="text-decoration:underline;">takılmayan </span>2.8 objektifler bugün hala 1999'daki değerlerini koruyorlar. Üstelik, aynı objektifler bugün herhangi bir Canon EOS gövdesine de takılabilmekteler, 5D MII dahil olmak üzere..</p>
<p><img class="size-full wp-image-317" title="Canon EF 17-40 f/4 L" src="{{ site.baseurl }}/assets/ef-17-40mm-f4-0l-usm-side-angle2.jpg" alt="Canon EF 17-40 f/4 L"  /></p>
<p>Örnek verelim, söz gelimi Nikon için, 17-35 2.8 1990'ların sonunda piyasaya sürüldü, onu o gün alanlar bugün  D700'lerine memnuniyetle takıyorlar, Nikon FX formatı için halen en popüler objektiflerden biri.</p>
<p>Bilmem anlatabildim mi?</p>
<p>Fotoğraf makinesi üreticileri, yeni makineler piyasaya sürerken ali çok açık davranırlar. Ancak dikkat ederseniz, objektifler konusundaki çeşitlenme makinelerin her zaman çok gerisindedir. Bu üzücü bir durum çünkü sınırlı kaynakları en iyi ekipmana harcamanın tek yolu, en ucuz gövdelere en iyi objektifleri takmaktır. Bu film zamanlarında böyleydi, şimdi de daha da güçlü olarak dijital dönemde geçerliliğini korumakta.</p>
<p>Ansel Adams on yıllar önce, birinci sınıf bir objektifin değerini her zaman koruduğunu, dolayısıyla kullanıcısına aslında hiç bir maliyeti olmadığını (aldığınız fiyata satabildiğinizi) yazmıştı. Bu sözler bugün de geçerlidir.</p>
<h2>Gerçek</h2>
<p>Sizden sadece son bir kaç yılı düşünmenizi rica ediyorum. Bugünün en iyi, en popüler objektifleri bundan bir kaç yıl önce de aynen böyle popülerdiler. <a href="https://imaging.nikon.com/products/imaging/lineup/lens/af/dx/af-s_dx_vr_zoom18-200mmf_35-56g_if/index.htm" target="_blank">Nikon 18-200VR</a> 2005'te piyasaya sürüldü, ve 4 yıl sonra hala aynı fiyattan alıcı bulmakta. <a href="https://www.usa.canon.com/consumer/controller?act=ModelInfoAct&amp;fcategoryid=148&amp;modelid=8940" target="_blank">Canon 17-40mm f/4 L</a> 2003'te piyasaya sürüldü, bugün bile halen en iyi/popüler full frame/half frame objektiflerinden. Bunun gibi onlarca örnek var. Mesela <a href="https://imaging.nikon.com/products/imaging/lineup/lens/af/zoom/af-s_zoom17-35mmf_28d_if/index.htm" target="_blank">Nikon 17-35 f/2.8 AF-S</a> halen en çok aranan DX/FX tipi objektif.</p>
<p><img title="Nikon 17-35 AF-S f/2.8" src="{{ site.baseurl }}/assets/pic_001_l.jpg" alt="Nikon 17-35 AF-S f/2.8"  /></p>
<p>Bu arada piyasaya sürülen ve yokolan fotoğraf makinelerini sayayım, izin verin. Canon EOS 1D, Eos 300D, EOS 350D, Nikon D70, Nikon D100, Nikon D1x, Nikon D2x... Her birimizin çekmecelerinde bunlar var. Biri olmazsa diğeri. Ancak yukarıda yazdığım objektifler yarının makinelerine de takılacak.</p>
<h2>En iyi lensler bedava</h2>
<p>En iyi lensler size hiç bir şeye malolmaz, çünkü aldığınız paraya satabilirsiniz ve uzun zaman sıkıntı yaşamadan kullanabilirsiniz. Nikon objektifleri için bu daha da geçerlidir, çünkü piyasadaki Nikon objektiflerinin çoğu son elli yıl içinde çıkan Nikon gövdeleri ile uyumludur. (<a href="https://www.kenrockwell.com/nikon/compatibility-lens.htm" target="_blank">Uyumluluk Tablosu burada</a>)</p>
<p>Aşağıdaki objektif 1989'da yapıldı, ebay'de 400$ civarına satılmakta. Meraklısı için, Canon/Nikon bayonet adaptörleri de bulunmakta, ancak ben onu <a href="https://en.wikipedia.org/wiki/Leica_M2" target="_blank">bu makina</a> ile kullanıyorum.</p>
<p><img title="Leica 90mm f/2.8 Tele-Elmarit-M" src="{{ site.baseurl }}/assets/D3S_5202-600.jpg" alt=""  /></p>
<p>Size rahatlıkla şunu söyleyebilirim, bu objektifi de, bunun kardeşi olan 50mm Summicron gibi (o da 1973 yapımıdır), iki sene sonra aynı paraya satabilirim, hiç bir çekince olmaksızın.</p>
<p>Aynı şey sizin alabileceğiniz Canon/Nikon/Pentax objektifleri için de geçerli.</p>
<p>Şunu unutmayın yeter, en iyi kalite objektif yatırımdır. Kötü kalite objektifse, sadece kısa bir süre kullandıktan sonra eşe dosta vereceğiniz veya dolaba kalkacak bir ekipman.</p>
<p>İlla para harcayacaksanız (ki unutmayın, <a href="https://www.utkukaynar.com/blog/2009/08/03/fotograf-makinanizin-onemi-yok/" target="_blank">makinenizin çok ta önemi yok</a>) paranızı objektiflere yatırmanız, fotoğraflarınıza pahalı bir gövde+ucuz objektif kombinasyonundan daha fazla etki yapacaktır.</p>
<p>Belki bana inanmayacaksınız, ama fotoğraf makinesi objektiflerinin iyi olanları, borsada işlem gören hisse senetlerinden daha fazla kar getirmektedir!!</p>
<h2>En iyi yatırım hangisi?</h2>
<p>Sizin için en iyi objektif, en iyi fotoğrafları size çektirecek olan objektiftir. Asla ucuz objektiflerden yana olmayın, çünkü objektifleriniz (makinalarınızın aksine) yıllar boyunca size eşlik edeceklerdir.</p>
<p>Dijital dünyada her bir makina modeli, neredeyse yılda bir güncellenmektedir.</p>
<p>Bununla birlikte, size şahane fırsatlardan da söz etmeliyim, söz gelimi MF objektifler gibi. Canon'un FD serisi objektifleri, veya Nikon'un MF objektifleri adaptörleri ile birlikte Ebay, GittiGidiyor vs. sitelerde (sırf autofocus yok diye) sudan ucuza satılmakta, ve bu objektiflerin iyi olanları sizin makinenize taktığınız kit objektiften 10 defa daha iyi fotoğraf üretmektedir.</p>
<p>Bunu bir düşünün.</p>
<p>Dostlukla,</p>
<p>Utku</p>
