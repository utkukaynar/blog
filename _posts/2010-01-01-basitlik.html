---
layout: post
title: Basitlik
date: 2010-01-01 15:16:47.000000000 +02:00
type: post
published: true
status: publish
categories:
- Ekipman
- Fotoğraf Makineleri
- fotograf_sanati
tags:
- basitlik
meta:
  _edit_last: '1720297'
  thesis_description: 'Eğer hangi ekipmanınızın eksik olduğuna takılmak yerine, mevcut
    ile ne yapabileceğinize odaklansaydınız, fotoğraflarınız bugün olduklarından çok
    daha iyi olurdu. '
  thesis_title: Basitlik
  thesis_keywords: basitlik, ekipman, fotoğraf makineleri
  original_post_id: '705'
  _wp_old_slug: '705'
  _publicize_pending: '1'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: 'Eğer hangi ekipmanınızın eksik olduğuna takılmak yerine, mevcut ile ne yapabileceğinize
  odaklansaydınız, fotoğraflarınız bugün olduklarından çok daha iyi olurdu. '
---
<p><span class="drop_cap">B</span>asit bir makinanın, çok ama çok az düğmesi, düdüğü ve işlevi bulunur. Aşağıda Leica M6'nın bütün kontrollerini görebilirsiniz. Hepsi bu kadardır. Aynı tür bir tasarım, Nikon FM2 veya Nikon FM10'larda da bulunabilir.</p>
<p><br class="spacer_" /></p>
<p><a href="https://www.kenrockwell.com/leica/images/m6/D3S_8433-controls.jpg"><img class=" " title="Leica M6 TTL" src="{{ site.baseurl }}/assets/D3S_8433-controls.jpg" alt="Leica M6 TTL Kontrolleri"  /></a></p>
<p><br class="spacer_" /></p>
<p><br class="spacer_" /></p>
<p><strong>Giriş</strong></p>
<p>Basitlik, fotoğrafçılıktaki en önemli konseptlerden biridir.</p>
<p>Basit fikirler güçlüdür. Onları daha da basit ifade etmek, fikirleri berraklaştırır. Sade kompozisyonlar bu berraklığı daha güçlü kılar. Bütün bunların hepsi, sonunda daha fazla beğeni alan, sergilenen ve yarışmalarda ödüller alan fotoğrafları oluşturur.</p>
<p>Bu yazı, bu konseptin daha az bilinen ancak bilindiğinden de az uygulanan kısmı ile ilgilidir : Ekipmanınız basitleştikçe, tecrübeleriniz zenginleşir ve fotoğraflarınız güçlenir. Yanınızda taşıdıklarınız ekipman olarak azaldıkça, fotoğraf olarak daha fazla şeyle geri dönersiniz.</p>
<p>Dolayısıyla bu yazı, ekipmanın sadeliğinden bahsetmektedir. Başka bir yazıda da fikirlerin ve uygulamanın sadeliğinden söz edeceğiz.</p>
<h2>Çok fazla ıvır zıvır</h2>
<p><strong>Eğer hangi ekipmanınızın eksik olduğuna takılmak yerine, mevcut ile ne yapabileceğinize odaklansaydınız, fotoğraflarınız bugün olduklarından çok daha iyi olurdu. </strong></p>
<p>Daha fazla ekipman satın alıyoruz çünkü daha geniş bir ekipman yelpazesinin daha fazla koşulda işimize yarayabileceğini düşünüyoruz. Herşeyi dahil edebilmek için ultra geniş açıların, iyice yakınlaşabilmek için süper zoom'ların peşinde koşuyoruz, dünyada otururken ayı çekebilelim diye.</p>
<p>Yanlış.</p>
<p>Herşey için hazırlanmaya çalışmanın en doğal sonucu, sonunda hiçbir şey için hazır olmamaktır.</p>
<p>Sonunda kendinizi, doğru dürüst bir fotoğraf fırsatını göremeyecek kadar fazla ekipman taşıyor olarak bulursunuz. Bütün zamanınızı makinenizi ve ekipmanlarınızı düşünerek geçirir, doğal olarak ta fotoğraflarınızı düşünmezsiniz.</p>
<p>Bu çok ciddi bir sorun. Günümüzün amatör fotoğrafçıları, makinelerinin ve objektiflerinin ayarlarının, fotoğraflarına neredeyse hiçbir etkisi olmadığını göremiyorlar bile.</p>
<p>Bir itirafta bulunayım : Gerçek anlamında fotoğraf konuşan biriyle, fotoğraf dünyasında karşılaşmak çok nadir hale geldi. Bunun yerine, karşılaştığımız insanların büyük çoğunluğu makine özelliklerinden, photoshop eklentilerinden ve HDR yazılımlarından bahsediyor.</p>
<p>Oysa denklem basit :</p>
<p>Ekipmanınızı daha çok düşündükçe, fotoğraflarınızı daha az düşünürsünüz.</p>
<p>Yanınıza daha az ekipman aldıkça, daha iyi fotoğraflar çıkma olasılığı artar.</p>
<h3>Neden?</h3>
<p>İnsanlar aynı anda tek bir şeye tam olarak odaklanabilmeye, bir çok şeye tam olarak odaklanabilmeye kıyasla daha yeteneklidir. Bu derin düşüncedir.</p>
<p>Sir Isaac Newton cebir'i bulduğunda, 24 saat süren kesintisiz bir düşünce sürecinden geçmişti. Derin düşünceden bunu kastediyorum.</p>
<p>Dışarıda çekimdeyken, birden fazla gövde, objektif veya ıvır zıvır dikkatimizi fotoğrafın konusundan ekipmana yöneltir. "Diğer objektif ile denesem ne olur", "acaba daha mı fazla ISO'da çeksem" vs.</p>
<p>Daha da kötüsü, fotoğrafçılığın bugünkü durumu amatör fotoğrafseverlerin dikkatini daha da fazla dağıtacak tuzaklarla dolu : "raw mı çekmeliyim bu fotoğrafı?", "belki AdobeRGB'de bir defa daha denemeliyim", ya da en kötüsü "şimdi bu tripod pozisyonunda 30 dakika boyunca 500 fotoğraf çekip, sonra onları HDR ve panfocus tekniği ile yapıştırsam iyi fotoğraf olur!"</p>
<p>Zihinlerimiz bununla dolu olduğundan, fotoğrafa ya da konuya odaklanamayız.</p>
<p>İnsanların yaptığı en aptalca şey, daha iyi fotoğraf için düşünmek, daha iyi bir açı aramak, daha iyi bir kompozisyon kurmaya çalışmak için 30 saniye  geçirmek yerine, 30 dakia boyunca 500 fotoğrafı nasıl birleştirebileceğini düşünmektir.</p>
<p>Fotoğrafta çekmek her zaman işin kolay kısmıdır. Zor olan görmektir. Fotoğrafı çekme işlemine bütün zorluğu yüklerseniz, fotoğrafı görmek için yer kalmayacaktır.</p>
<p>Aynı şekilde fotoğrafı aramak için geçirmeniz gereken zamanı, fotoğrafı çekme işleminin kendisine ayırırsanız, ne kadar zaman ayırırsanız ayırın fotoğrafınız berbat olacaktır.</p>
<p>Fotoğraf konunuzla, kompozisyon ile, jest, mimik, ışık, bakış noktası, etki, perspektif, denge, renk, leke, zamanlama, negatif boşluk, doku, çizgiler ve geometri ile ilgilidir.</p>
<p>Bu nedenle iyi fotoğrafçılar ekipmandan bağımsız olarak iyi fotoğraflar üretebilirler. Bir iPhone ile olsa dahi. Mesele görmektir, çekmek sonra gelir.</p>
<p>Bu nedenle basitlik bu kadar önemlidir, çünkü elinizde dikkatinizi verecek ekstra ekipmanlarınız bulunmaz.</p>
<p>Benim fotoğraflarım, bilinçli olarak az ekipman taşımaya başladığımdan bu yana iyileşti.</p>
<p>Siz de deneyin, sonucu siz de farkedeceksiniz.</p>
<p>Kaynak : <a href="https://www.kenrockwell.com/tech">kenrockwell.com</a></p>
