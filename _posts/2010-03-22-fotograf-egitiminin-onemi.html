---
layout: post
title: Fotoğraf Eğitiminin Önemi
date: 2010-03-22 13:54:35.000000000 +02:00
type: post
published: true
status: publish
categories:
- Fotoğraf Eğitimi
- fotograf_sanati
- Fotoğrafçılık
tags: []
meta:
  thesis_keywords: fotoğraf eğitimi, fotoğrafçılık, fotoğraf sanatı
  original_post_id: '737'
  _wp_old_slug: '737'
  thesis_post_image_vertical: after-headline
  _edit_last: '1720297'
  thesis_post_image_horizontal: left
  thesis_thumb_horizontal: right
  thesis_title: Fotoğraf Eğitimi Üzerine
  thesis_description: Uzun bir süredir ara verdiğim yazılarıma, çok ama çok önemli
    olduğuna inandığım bir konuya değinerek dönmek istiyorum. Bugünkü yazım, fotoğraf
    eğitimi ile ilgili. Fotoğraf meraklılarına verilebilecek olan seminerlerden söz
    ediyorum, akademik eğitimden değil.
  _publicize_pending: '1'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: Uzun bir süredir ara verdiğim yazılarıma, çok ama çok önemli olduğuna inandığım
  bir konuya değinerek dönmek istiyorum. Bugünkü yazım, fotoğraf eğitimi ile ilgili.
  Fotoğraf meraklılarına verilebilecek olan seminerlerden söz ediyorum, akademik eğitimden
  değil.
---
<p><br class="spacer_" /></p>
<p><a href="https://utkukaynarblog.files.wordpress.com/2010/03/confused3.jpg"><img class="size-medium wp-image-741 " style="margin:5px;" title="confused" src="{{ site.baseurl }}/assets/confused3.jpg?w=214&amp;h=300" alt="Kafası Karışık Fotoğrafçı"  /></a></p>
<p><br class="spacer_" /></p>
<p><span class="drop_cap">U</span>zun bir süredir ara verdiğim yazılarıma, çok ama çok önemli olduğuna inandığım bir konuya değinerek dönmek istiyorum.</p>
<p>Bugünkü yazım, fotoğraf eğitimi ile ilgili. Fotoğraf meraklılarına verilebilecek olan seminerlerden söz ediyorum, akademik eğitimden değil.</p>
<p>Bugün Türkiye’de sayıları yüzbinleri bulan bir insan topluluğu amatör fotoğrafla uğraşıyor. Bu sayı, Türkiye’deki fotoğraf paylaşım sitelerinin toplam nüfusu. Bu durum dünyada milyonlarla ifade edilmekte.</p>
<p>Fotoğraf paylaşım ve depolama sitesi olan Flickr’a günde 2 milyon fotoğraf yükleniyor. Cep telefonları ile çekilen fotoğraflar dünya gazetelerinin baş sayfalarına girebiliyor, Nikon ve Canon gibi markalar yılda onbinlerce DSLR satıyorlar. Ülkemizde fotograf paylaşım sitelerinin öncülerinden olan FotoKritik’teki fotoğraf sayısı yarım milyonu aştı.</p>
<p>Dolayısıyla, fotoğraf üretme eylemine giriş bariyerleri çoktan yerle bir oldu, artık fotoğrafı bir ifade aracı olarak kullanmak isteyen insanlar bunu kompakt makineler veya cep telefonları ile dahi yapabiliyorlar.</p>
<p>Kaldı ki, eğer gerçekten üretmek istiyorsanız <a href="https://www.utkukaynar.com/blog/2009/08/03/fotograf-makinanizin-onemi-yok/">burada</a> da okuyabileceğiniz gibi makinenizin bir önemi yok. <a href="https://utkukaynarblog.files.wordpress.com/2010/03/792ad-oldnewgore.jpg">20$’lık bir Holga</a> ile sanat eserleri yaratabilirsiniz.</p>
<p>Ancak şunun altını çok büyük bir kalemle çizmek gerekiyor. Fotoğraf (veya sanat) öğretilebilir mi sorusunu aşabilirseniz eğer, fotoğraf eğitimi almaksızın fotoğraf üretmek sadece ortaokulda öğretilen kompozisyon dersi bilgisi ile roman yazmayı denemeye benzer.</p>
<p>Kendisinden önceki örneklerin kötü bir tekrarından ibaret olarak kalır.</p>
<p>Peki bunca önemli olan fotoğraf eğitimi gerçekten nedir? Makine kullanma kılavuzlarının kitap boyutlarına geldiği günümüzde fotoğraf eğitimi nasıl bir içerik taşımalıdır?</p>
<p>Temel fotoğraf eğitimi,  “makinemi nasıl kullanabilirim kursu” değildir.</p>
<p>Meseleyi bu boyutu ile algılayanlar için kullanım kılavuzları zaten var. Enstantane, diyafram, ışık ve kompozisyon bilgisi internetten indirilebilir Türkçe CD’lerde dahi mevcut.</p>
<p>Esas soru şu : Fotoğraf yalnızca yukarıda yazdığım “zanaat” kapsamına giren bir bilgi ile üretilebilir mi?</p>
<p>Evet, üretilebilir. Ancak yalnızca kendisinden öncekilerin tekrarı olarak! Bu nedenle, yukarıda bahsettiğim sayılara rağmen hala birbirinin aynısı fotoğraflara bakıyorsunuz.</p>
<p>Ancak sanat tarihi göstermektedir ki, yeni olan üretimi ancak iki türde mümkündür : Öncekinin üzerine yeni bir şey ekleyerek, veya öncekini tümden altüst ederek!</p>
<p>Kendinize sorun : Aldığınız fotoğraf eğitimi, sizin makinenin kullanma kılavuzunda bulamayacağınız (ve hangi lensin veya photoshop efektinin daha iyi olduğundan bahsetmeyen) bir şeyler söylüyor mu?</p>
<p>Söylemiyorsa, zamanınızı fazla harcamayın.</p>
<p>Bütün sanatlar birbirinden beslenir ve fotoğraf ta bundan bağımsız değildir. Uzak ufuklara bakmak için yükseklere çıkmak gerekir.</p>
<p>Işık bilgisi içinde <a href="https://en.wikipedia.org/wiki/Baroque_painting">barok</a> - <a href="https://en.wikipedia.org/wiki/Impressionism">empresyonist</a> akımların ışık kullanımından, fotoğraf tarihi içinde <a href="https://en.wikipedia.org/wiki/Gisele_Freund">sosyolojiden</a>, portre fotoğrafı içinde <a href="https://www.utkukaynar.com/blog/2009/08/04/fotografa-yeni-baslayanlar-icin-en-iyi-on-kitap/">Barthes</a>’ın dört görüntü repertuarından, fotoğraf kompozisyonunun yapısal öğeleri içinde <a href="https://en.wikipedia.org/wiki/Bauhaus#Impact">Bauhaus</a> ekolü etkisinden, kontrast ve açık-koyu kontrolü içinde <a href="https://en.wikipedia.org/wiki/Caravaggio">Caravaggio</a>’nun <a href="https://en.wikipedia.org/wiki/Chiaroscuro">Chiarascuro</a>’sundan beslenmemek, sizi yalnızca ezberci bir öğrenci yapar.</p>
<p>Siyah beyaz fotoğrafı Photoshop’ta bir komuttan ibaret zanneden “iyi fotoğrafçılar” biliyorum.</p>
<p>Fotoğraf eğitimi yalnızca teknik olarak doğru ve estetik olarak etkileyici fotoğraf üretim bilgisi değildir. Bunun arka planında fotoğrafın sanat tarihinden sosyolojiye, psikolojiden mimariye ana besin kaynaklarına göndermeler yaparak ve katılımcıyı bu doğrultuda merak ederek araştırmaya yönelten, her gün öncekilerini tekrar eden vasat fotoğraflara bakmak yerine iyi fotoğrafçıların iyi portfolyolarını referans gösteren, bu anlayışla katılımcısını zenginleştiren ve ufkunu açan bir eylemdir, veya olmalıdır.</p>
<p>Bundan daha azı -biraz merak ve çaba ile- makinenizin kullanım kılavuzları ve internette zaten bulunabilmektedir.</p>
<p>Okuduğunuz için teşekkürler.</p>
<p>Dostlukla,</p>
<p>Utku</p>
