---
layout: post
title: 'Kral Çıplak : Yarışmalar Üzerine Düşünceler...'
date: 2011-12-09 15:01:51.000000000 +02:00
type: post
published: true
status: publish
categories:
- fotograf_sanati
- Fotoğraf Yarışmaları
- Fotoğrafçılık
tags:
- Adorno
- Hockheimer
- portfolyo
- yarışmalar
meta:
  _wp_old_slug: '1168'
  thesis_keywords: fotoğraf yarışmaları, fotoğrafçılık, yarışmalar, fotoğraf sanatı,
    Adorno, Hockheimer, portfolyo
  original_post_id: '1168'
  thesis_description: Fotoğraf, fotoğrafçının portfolyosu olabildiği sürece varolabilen
    bir sanat dalı. Tek tek ilgisiz konularda fotoğraflardan oluşan işler bir portfolyo
    olarak sınıflandırılamayacağına göre, fotoğrafçı portfolyosunu belirli bir kavram/konu
    etrafında hazırlamak zorunda. İşte burada bakış meselesi devreye giriyor. Fotoğrafçının
    özgün bakışı, kendisini yasladığı felsefe-fikir-kavramların zenginliğinden besleniyor.
    Dolayısıyla "sanatlı" bir fotoğraf, bir felsefeye yaslanan bir şey söylemek ve
    bu söylemi bir portfolyo ile ortaya koymak zorunda.
  _edit_last: '1720297'
  _publicize_pending: '1'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: Fotoğraf, fotoğrafçının portfolyosu olabildiği sürece varolabilen bir sanat
  dalı. Tek tek ilgisiz konularda fotoğraflardan oluşan işler bir portfolyo olarak
  sınıflandırılamayacağına göre, fotoğrafçı portfolyosunu belirli bir kavram/konu
  etrafında hazırlamak zorunda. İşte burada bakış meselesi devreye giriyor. Fotoğrafçının
  özgün bakışı, kendisini yasladığı felsefe-fikir-kavramların zenginliğinden besleniyor.
  Dolayısıyla "sanatlı" bir fotoğraf, bir felsefeye yaslanan bir şey söylemek ve bu
  söylemi bir portfolyo ile ortaya koymak zorunda.
---
<p><img class="alignleft size-full wp-image-1186" style="margin-left:5px;margin-right:5px;" title="iStock_000014867692XSmall" src="{{ site.baseurl }}/assets/iStock_000014867692XSmall-e1323352059354.jpg" alt=""  />Bugün uzun zamandır zihnimi kurcalayan bir konudan söz etmek istiyorum. İzin verirseniz daha başlamadan söyleyeyim: Fotoğraf yarışmasına katılmak, kazanmak, oralarda yarışmak ile ilgili hiçbir sorunum yok, yarışanlarla da yok.</p>
<p>Ama fotoğraf dünyamızda "yarışma" başlığı altında özetlenebilecek olan türlü çeşitli gariplikler var.</p>
<p>İnsanların fotoğraflarıyla yarışmalara girmesi, onlardan ödül kazanınca sevinmesi hoş bir şey, özellikle de amatör fotoğrafçılar için.</p>
<p>Sorun, yarışmaların fazlasıyla ciddiye alınmaya başladığı andan itibaren başlıyor. Daha sonra devreye garip kuralcılıklar, protestolar vs giriyor.</p>
<p>Tanım gereği fotoğraf yarışması, fotoğrafların yarıştığı ve en beğenilen "tek" fotoğrafların ödül aldığı etkinlik. Ödüller para veya ayni şekilde yapılabiliyor ve katılımcılar (yarışma kitabına uygun yapıldıysa) TFSF tarafından titizlikle denetlenmiş bir şartnameye uygun olarak ve gönderilen bir temsilcinin nezaretinde yapılıyor.</p>
<p>Ama bunlardan hiçbiri, yarışma katılımcılarının sonuçlardan oluşabilecek olası memnuniyetsizliğini örtmeye yetmiyor. İtirazlar, şikayetler, dedikodular vs. Jürinin yakınları ödül almış, jüri kötü fotoğraflara ödül vermiş, vs.</p>
<p>Burada yazdığım bir yazıda "yarışmalar iyidir, ama fazla ciddiye almazsanız" demiştim.</p>
<p>Türkiye'de her yıl yüz yirminin üzerinde fotoğraf yarışması yapılıyor. Her gün binlerce fotoğraf sitelerde paylaşılıyor, destekleniyor. İnsanların fotoğrafı sevmesi, zamanının bir kısmını kendilerine estetik gelen fotoğraflarla geçirmeleri güzel bir şey.</p>
<p>Temel sorun, bunun sonrasında başlıyor. Yarışmalar için üretilen şeyin ne olduğu sorusuyla birlikte.</p>
<p><strong>Yarışmalar İçin Üretilen İşler, Sanat mı?</strong></p>
<p>Üzgünüm, ama hayır. Daha doğrusu, bir fotoğrafın sadece "güzel çekilmiş" olması onu bir sanat eseri yapmıyor. Estetik veya göze hoş gelen bir yapısı olması, hatta ve hatta içinde bir öykü/hikaye barındırıyor olması da öyle. Fotoğraf sadece "güzel" veya "ay çok güzeeelll" olduğu için sanat eseri haline gelmez. Tolstoy'un "Sanat Nedir?" adlı 1896 tarihli kitabında yaptığı sanat tanımı, çokça tartışılmasına rağmen hala geçerliliğini korumaktadır.</p>
<p><em>Sanat eseri, sadece güzellik üretmek için ortaya çıkmış bir yapıt değildir.</em> Çünkü güzellik, objektif olarak tanımlanabilecek ve üzerinde uzlaşmaya varılabilecek bir kavram değildir, dolayısıyla da sanatın ne olup olmadığı konusunda bir kriter olarak kullanılamaz. Sanat bir iletişim ve ifade biçimidir. Daha doğrusu Tolstoy tarafından yapılan tanımıyla <em>sanat, bir duygu veya deneyimin öyle bir şekilde ifade edilmesidir ki; o duygu veya deneyim hedeflenen kitle tarafından da paylaşılabilsin</em>. Tolstoy için, sanatın en önemli özelliği samimiyetidir. "Özgün" ve kişisel duyguları paylaşabilmelidir ki, gerçek bir sanat eseri olabilsin.</p>
<blockquote><p>"sanatlı" bir fotoğraf, bir felsefeye yaslanan bir şey söylemek ve bu söylemi bir portfolyo ile ortaya koymak zorunda...</p></blockquote>
<p>Fotoğraf, fotoğrafçının portfolyosu olabildiği sürece varolabilen bir sanat dalı. Tek tek ilgisiz konularda fotoğraflardan oluşan işler bir portfolyo olarak sınıflandırılamayacağına göre, fotoğrafçı portfolyosunu belirli bir kavram/konu etrafında hazırlamak zorunda. İşte burada bakış meselesi devreye giriyor. Fotoğrafçının özgün bakışı, kendisini yasladığı felsefe-fikir-kavramların zenginliğinden besleniyor. Dolayısıyla "sanatlı" bir fotoğraf, bir felsefeye yaslanan bir şey söylemek ve bu söylemi bir portfolyo ile ortaya koymak zorunda.</p>
<p>Takdir edersiniz ki bunun olabilmesi için, fotoğrafçının -ne fotoğrafı üretiyor olursa olsun- bir ideolojisi, bir dünya görüşü olmalı. Herkesin politik fotoğraf çekmesi gereğinden bahsetmiyorum elbette, böyle bir şeye gerek yok. Ama üretilen fotoğraflar, dünyada bir duruşun ifadesi olarak, bir felsefeye ve estetik bir bakış açısına yaslanmadıkları sürece ayakları havada, boş işler olmaktan öteye gidemiyorlar. Ancak rica ederim, ben "estetik" yazdıkça siz "güzel" olarak okumayın. Estetik demek güzel demek değil çünkü. Güzellik, estetik alanının parçalarından biri sadece.</p>
<p>Hal böyle olunca, yarışmalar için üretilen tekil fotoğraflar bir sanat eseri değil, olamaz, olamayacak. Yeni şeyler söylemeye çalışan bir portfolyonun bileşenleri olarak sunuluyorlarsa durum farklı elbette. Diğer türlüsü, tam anlamıyla "tek çiçekle bahar".</p>
<p>İşte böylesi "pirinçsiz pilav" misali "portfolyosuz fotoğrafçıların" cirit attığı ülkemiz, yarışmalarda kazanılan başarıların biraz sahte parıltısı ile her gün çalkalanıyor. Bir düşünün, diyelim ki altın madalya aldınız, en büyük sizsiniz. Geçen yıl da birileri aldı o madalyayı, o zaman büyüsü nerede? Gelecek yılki yarışma gelmeden unutulacaksınız.</p>
<p>Elbette, kültürden yoksun bir estetik anlayışı sadece kendisinden öncekileri kabaca tekrarlayacağından, Türkiye fotoğrafının gökyüzü birbirlerine çok benzeyen yüzbinlerce fotoğrafla kaplanıyor her gün. Bu durum, sadece "güzel" fotoğrafın ağırlıklı olarak dolaşımda olduğu bir fotoğraf iklimi, bir kültür endüstrisi yaratıyor.</p>
<p><strong>Kültür Endüstrisi ve Totaliterlik</strong></p>
<p>Kültür endüstrisi, Adorno, Fromm, Hockheimer gibi düşünürlerin ortaya attıkları ve modern totaliterliğin, yani faşizmin temelini oluşturduğunu iddia ettikleri bir kavram.</p>
<p>Hep birlikte düşünelim, politik ya da değil, ama her koşulda içi boş, bir şeyler söylemeyen tekil fotoğraflar ve bu fotoğrafların yarışmasından ortaya çıkan geçici başarılar, bir "kültür ve ideoloji" yoksunluğu üzerinden hakim düzenin değirmenine su taşımıyor mu?</p>
<p>Fotoğraf, ne söylediği önemli olmayan, sadece içindeki lekeler "güzel" olmak zorunda olan bir dikdörtgen mi?<br />
Fotoğrafçı, kadiri mutlak biçimsel kurallara göre fotoğraf çekmek zorunda olan ve daha değişik bakışları arama hakkından yoksun bir robot mu?<br />
Fotoğrafın içindeki insanlar, doğa, birer lekeden, birer formdan mı ibaret?</p>
<p>TFSF tarafından yapılan istatistiki bir çalışma, son beş yılda dağıtılan toplam yarışma ödülleri ile bu yarışmalar için harcanan kargo+baskı vs harcamalarının birbirine çok yakın olduğunu ortaya koyuyor.</p>
<p>Sadece bu durum bile "haydan gelip huya giden" ödüller geçerken arada harcananın fotoğrafçıların potansiyeli olduğunu ortaya koymuyor mu?</p>
<p>Dijital teknoloji bizlere karanlık odadan bir kaçış yolu değil, yeni yaratıcılık imkanları sundu. Bu olanakları "etik" olarak kullanmak isteyenler için fotoğrafla bir şey söylemek eskiye göre on kere daha basit, çünkü çekim sonrası kimyasal/baskı işlemleri ortadan kalktı, seçmek ve elemek çok daha pratik araçlarla yapılıyor bugün.</p>
<p>Ama en büyük soru şu: Mesela on yıl sonra arşivinize bakarken, bir çay bardağına dair dahi on beş tane fotoğrafı yan yana koyamazsanız, kendinize "ben neyin fotoğrafını çektim" demeyecek misiniz?</p>
<p>Bence bunlar üzerine biraz düşünmek lazım. Zira bizler elinde fotoğraf makinesi olan robotlar değiliz.</p>
<p>Okuduğunuz için teşekkürler.</p>
