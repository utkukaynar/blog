---
layout: post
title: 2011′de Fotoğraflarınızı Geliştirmek için 10 İpucu
date: 2010-12-31 08:00:29.000000000 +02:00
type: post
published: true
status: publish
categories:
- fotograf_sanati
- Yeni Başlayanlar
tags:
- ipuçları
meta:
  _edit_last: '1720297'
  original_post_id: '989'
  _wp_old_slug: '989'
  _publicize_pending: '1'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
---
<h4>
<p><a href="http://www.flickr.com/photos/misplacedyankee/320975002/"><img class=" " style="border:1px solid black;margin:0 5px;" title="Çocuk ve Yeni Yıl" src="{{ site.baseurl }}/assets/320975002_3666cc0483.jpg" alt=""  /></a></p>
<p>1. Neden? Diye Düşünün</h4>
<p>Neden fotoğraf çekiyorsunuz? Ne anlatmak istiyorsunuz? Fotoğraf sizin için ne ifade ediyor? Kendinizi geliştirirseniz ne ifade edebilir? Bu sorular üzerine bol bol düşünün.</p>
<h4>2. Bir konu üzerine yoğunlaşın</h4>
<p>Projeli çalışmanın önemini ne kadar anlatsam yetmez herhalde. Bir konu üzerine yoğunlaşın, sadece çekim yanını değil, kuramsal yanını da öğrenecek şekilde. Kısa da sürse, bir proje yapın.</p>
<h4>3. Işıkla oynayın</h4>
<p>Evde still life uygulamalarında bir masa lambasını kullanarak bile değişik fotoğraflar elde etmeye çalışın. Işığın yönüyle, mümkünse şiddeti ile oynayarak aynı konuyu farklı ışık koşullarında görüntüleyin. Nasıl görünüyor ? Gözlemleyin, sonra bunu dış mekan çekimlerinizde de uygulamaya çalışın.</p>
<h4>4. En az iki fotoğraf kitabı okuyun</h4>
<p>Bu kitaplar için bu sitedeki <a href="http://www.utkukaynar.com/blog/2009/08/04/fotografa-yeni-baslayanlar-icin-en-iyi-on-kitap/">En İyi On Kitap</a> seçkisine göz atabilirsiniz. Daha önce hiç fotoğraf kitabı okumadıysanız Fotoğraf Üzerine ve Camera Lucida ile başlayın, Sanatın Öyküsü ile devam edin derim.</p>
<h4>5. Kendi çetenizi kurun</h4>
<p>Hayır hayır, organize suçtan söz etmiyorum. Fotoğraf çetenizden söz ediyorum. Yukarıda yaptıklarınızı, okuduklarınızı paylaştığınız, fotoğraf konuştuğunuz beyin takımınızı kurun. Mümkünse 4-5 kişiyi geçmesin, okuyun, araştırın, fotoğraflara bakın, paylaşın. Henüz olmadıysanız, şehrinizdeki fotoğraf derneğinin etkinliklerine katılın, üyesi olun.</p>
<h4>6. Güvenlik Bölgenizin Dışına Çıkın</h4>
<p>Çekmeye alışık olduğunuz fotoğraf her neyse, gelecek yılda en az 5 defa onun dışına çıkın, başka bir stilde veya disiplinde fotoğraf çekin. Örneğin, ağırlıkla gezi/belgesel çalışıyorsanız, bir stüdyoda biraz zaman geçirmeyi ve çekim yapmayı deneyin, sizi zenginleştirdiğini göreceksiniz.</p>
<h4>7. En az dört fotoğraf albümünü satın alın</h4>
<p>Evet! Mümkünse az bulunur, ufkunuzu açan dört fotoğraf albümünü satın alın. Kitap basmak çok dertli, ama sizin gibi fotoğrafseverler bile kitaplara ilgi göstermez ise tam bir kabus! Fotoğrafçıları önce fotoğrafçılar desteklemezse, kim destekleyecek. Unutmayın.</p>
<h4>8. Seçtiğiniz disiplin ile ilgili bir atölye çalışmasına katılın</h4>
<p>Atölye eğitmeninin özgeçmişini araştırın ve gerçekten dolu bir eğitime (adı atölye konmuş üç günlük bir sohbete değil) katılın. Atölye sırasında mutlaka ödevler veriliyor veya sizin daha önceki işlerinizin değerlendiriliyor olmasına dikkat edin. Eğitim şart!</p>
<h4>9. Sergilere gidin!</h4>
<p>Kentinizde açılan her fotoğraf sergisine ve belli başlı merkezlerde açılan sergilere gitmek üzere kendinize bir kural koyun. İki ayda bir sadece bu amaçla şehir dışına çıkın, bir haftasonunda sergi gezin. Durun, düşünün, neden bu fotoğraf, neden bu sıralama, burada ne demek istemiş. Sergiyi okumaya, yorumlamaya çalışın. Her bir fotoğrafı 5 saniyede geçmek yerine, düşünün.</p>
<h4>10. Fotoğraf yayınlarını takip edin</h4>
<p>Fotoğraf Dergisi, PhotoWorld, Kontrast, <strong>Kadraj</strong>, İz, Fotoğraf Notları, Fotoğrafsız gibi dergilere abone olun. Dernek dergileri ve bültenler çoğunlukla ücretsizdir, isterseniz adresinize kadar gönderirler. Yayın politikaları birbirlerinden çok farklı bu dergileri alın ve okuyun.</p>
<p>Umarım yeni yılda yolumuz bir yerlerde kesişir.</p>
<p>Mutlu yıllar!</p>
<p>Utku</p>
