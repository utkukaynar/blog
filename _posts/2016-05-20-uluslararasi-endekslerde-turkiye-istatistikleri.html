---
layout: post
title: Uluslararası Endekslerde Türkiye İstatistikleri
date: 2016-05-20 12:32:26.000000000 +03:00
type: post
published: true
status: publish
categories:
- yalniz_ve_guzel_ulke
tags:
- istatistik
- türkiye
meta:
  _rest_api_published: '1'
  _rest_api_client_id: "-1"
  _thumbnail_id: '2562'
  _wpas_skip_7975885: '1'
  _publicize_job_id: '22999060241'
  _publicize_done_external: a:2:{s:8:"facebook";a:1:{i:3354413;s:38:"https://facebook.com/10153724681723247";}s:7:"twitter";a:1:{i:4135981;s:56:"https://twitter.com/utkukaynar/status/733591254605266944";}}
  _publicize_done_7978136: '1'
  _wpas_done_3354413: '1'
  _publicize_done_7978138: '1'
  _wpas_done_4135981: '1'
  publicize_twitter_user: utkukaynar
  _wpcom_is_markdown: '1'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: Uluslararası kıyaslamalarda ekonomiden basın özgürlüğüne Türkiye nasıl görünüyor?
  İnovasyon, eğitim kalitesi, internet kullanımı, cinsiyet eşitsizliği, yolsuzluk,
  basın özgürlüğü... Nasıl bir Türkiye görünüyor bu tablolara bakınca? Yazdım.
---
<p>Uluslararası alanda basın özgürlüğü, uygarlık seviyesi, rejimin tanımı, ekonomi, girişimcilik, eğitim gibi alanlarda tüm ülkeleri değerlendiren ve sıralamaya koyan kurum ve kuruluşlar var ve bunlar kendi ülkesine dışarıdan bir gözle bakmak isteyenlere ilginç perspektifler verebiliyorlar.</p>
<p>Uzun bir süredir, bu endekslerin Türkiye bölümlerini tek bir yazıda toplamak istiyorum, daha büyük resmi görmek amacıyla.</p>
<p>Umarım benim olduğu kadar sizin de ilginizi çeker. Linkleri yazının içinde veya sonunda bulabilirsiniz.<!--more--></p>
<h2>Özgürlük Endeksleri</h2>
<p><img class="alignnone  wp-image-2449" src="{{ site.baseurl }}/assets/2016_freedom_house_world_map-1.png" alt="2016_Freedom_House_world_map (1)"  /></p>
<p>Yukarıdaki haritada bir özetini gördüğünüz Freedom House 2016 <a href="https://freedomhouse.org/sites/default/files/FH_FITW_Report_2016.pdf" target="_blank">raporuna</a> göre, Türkiye özgür, özgür olmayan ve kısmen özgür seçeneklerinden "kısmen özgür" durumda. Yukarıdaki haritada özgür yeşil ile, kısmen özgür sarı renk ile, özgür olmayan ülkeler ise eflatun ile ifade ediliyor. Bize yakın ülkelerle karşılaştırma ise şöyle :</p>
<p><img class="alignnone size-full wp-image-2479" src="{{ site.baseurl }}/assets/freedom_index.jpg" alt="freedom_index"  /></p>
<p>Bu raporda en iyi not 1, en kötü not 7. Sivil Haklarda 4, politik özgürlüklerde ise 3 almışız. Aynı kategoride Arnavutluk, Dağlık Karabağ, Bosna Hersek, Kosova yer alıyor.</p>
<p>Aşağıdaki harita ise, Wall Street Journal ve Heritage Foundation tarafından yıllık olarak yayınlanan "<a href="https://www.heritage.org/index/ranking/" target="_blank">Ekonomik Özgürlük Indeksi</a>" bilgilerini içeriyor :</p>
<p><img class="alignnone size-full wp-image-2453" src="{{ site.baseurl }}/assets/1280px-index_of_economic_freedom_2016.png" alt="1280px-index_of_economic_freedom_2016"  /></p>
<p>Türkiye ekonomik özgürlüklerde 69. sırada. Aşağıda yıllar içindeki değişimi ve bize en yakın ülkeleri görebilirsiniz :</p>
<p><img class="alignnone size-full wp-image-2472" src="{{ site.baseurl }}/assets/economic_freedom.jpg" alt="economic_freedom"  /></p>
<p>Türkiye burada da ortalama özgürlük sıralamalarında, 178 ülke arasında 70. sırada. Ekonomik faaliyetler konusunda "Çoğunlukla özgür değil" tarafına daha yakın.</p>
<p>Aşağıdaki tablo ise, Sınır Tanımayan Gazeteciler örgütünün "<a href="https://rsf.org/ranking#!/" target="_blank">Basın Özgürlüğü Raporundan</a>" alındı.</p>
<p><img class="alignnone size-full wp-image-2498" src="{{ site.baseurl }}/assets/screenshot-2016-05-19-21-59-08.png" alt="Screenshot 2016-05-19 21.59.08"  /></p>
<p>Basın özgürlüğünün kötü olduğunu zaten bildiğimiz ülkemiz, 180 ülke arasında 151. sırada... Bu rapora göre Türkiye'de basın özgürlüğü Afganistan, Rusya, Pakistan, Gambiya'dan daha kötü.</p>
<h2>Refah Endeksleri</h2>
<p>Londra merkezli Legatum Institute, tüm dünyanın ekonomik ve insani refahını ölçen tek bir endeks <a class="markup--anchor markup--p-anchor" href="https://www.prosperity.com/#!/ranking" rel="nofollow">yayınlıyor</a>. Bu endekse göre Türkiye ekonomide 87, kişisel özgürlüklerde 100, girişimcilik ve fırsat eşitliğinde 67. sırada.</p>
<p><img class="alignnone size-full wp-image-2617" src="{{ site.baseurl }}/assets/prosperity.jpg" alt="prosperity"  /></p>
<p>Bir İsviçre firması olan Henley &amp; Partners, insani gelişmişlik, ekonomik özgürlük vb bazlı bir "Milliyet Kalitesi Endeksi" <a href="https://nationalityindex.com/#" target="_blank">yayınlıyor</a>. Bu endekse göre Türkiye dünyada 70. sırada. İlk sırada Almanya var. Bu sıralamanın son yıllardaki en iyi derecemiz de olduğunu ekleyelim.</p>
<p><img class="alignnone size-full wp-image-2618" src="{{ site.baseurl }}/assets/ekran-resmi-2016-06-05-00-01-09.png" alt="Ekran Resmi 2016-06-05 00.01.09"  /></p>
<h2>Ekonomi, İnovasyon, Eğitim ve Eşitlik</h2>
<p>Türkiye, istatistiklere göre girişimciliğe en çok doğrudan desteği veren ülke. Ancak buna rağmen, GSMH üzerinden ArGe'ye ayrılan toplam pay <a href="https://data.oecd.org/rd/gross-domestic-spending-on-r-d.htm" target="_blank">OECD ortalamasının</a> dörtte biri kadar :</p>
<p><img class="alignnone size-full wp-image-2521" src="{{ site.baseurl }}/assets/screenshot-2016-05-19-22-19-00.png" alt="Screenshot 2016-05-19 22.19.00"  /></p>
<p>OECD ülkeleri arasında yapılan <a href="https://www.oecdbetterlifeindex.org/topics/education/">Better Life Index</a>'e göre; Türkiye eğitime devamlılıkta 36 ülke arasında sonuncu, öğrenci becerileri konusunda ise 36 ülke arasında 33. sırada. Bununla birlikte PISA skorlarına göre okuduğunu anlamak konusunda sonlarda yer alıyor çocuklarımız :</p>
<p><img class="alignnone size-full wp-image-2524" src="{{ site.baseurl }}/assets/screenshot-2016-05-19-22-22-11.png" alt="Screenshot 2016-05-19 22.22.11"  /></p>
<p>Ülkelerdeki şeffaflık, rüşvet ve yolsuzluk oranlarını inceleyen Transparency International'ın <a href="https://www.transparency.org/cpi2015#results-table">2015 raporuna</a> göre, Türkiye 167 ülke arasında 66. sırada... Endeks 100 üzerinden hesaplanıyor :</p>
<p><img class="alignnone size-full wp-image-2531" src="{{ site.baseurl }}/assets/screenshot-2016-05-19-22-26-35.png" alt="Screenshot 2016-05-19 22.26.35"  /></p>
<p>The Economist dergisinin <a href="https://utkukaynarblog.files.wordpress.com/2016/05/eiu-democracy-index-2015.pdf">Democracy 2015</a> raporuna göre Türkiye tam demokrasi, veya kusurlu demokrasi olarak değil, bunların bir altındaki seviye olan "hibrid rejim" olarak tanımlanıyor... Türkiye'nin aynı kefeye konduğu diğer hibrid rejimleri de görebilirsiniz :</p>
<p><img class="alignnone size-full wp-image-2536" src="{{ site.baseurl }}/assets/screenshot-2016-05-19-22-33-45.png" alt="Screenshot 2016-05-19 22.33.45"  /></p>
<p>Raporun tamamı için <a href="https://utkukaynarblog.files.wordpress.com/2016/05/eiu-democracy-index-2015.pdf" target="_blank">tıklayın</a>. Bu "hibrid rejim" statüsünün bir altında "otoriter" yer alıyor ve bundan daha kötü bir statü daha yok.</p>
<p>Birleşmiş Milletler <a href="https://hdr.undp.org/en/countries/profiles/TUR">İnsani Gelişmişlik raporuna</a> göre Türkiye insani gelişmişlik açısından dünyada 72. sırada. Yine aynı rapora göre, kadınlarda kişi başına düşen GSMH, erkeklerdeki aynı oranın üçte biri.</p>
<p>Dünya Ekonomik Forumu <a href="https://reports.weforum.org/global-gender-gap-report-2015/rankings/">Küresel Cinsiyet Eşitsizliği</a> raporuna göre Türkiye, 2015 yılı itibariyle 145 ülke arasında 130. sırada bulunuyor. Yine Dünya Ekonomik Forumu <a href="https://reports.weforum.org/global-competitiveness-report-2015-2016/economies/#indexId=GCI&amp;economy=TUR" target="_blank">verilerine</a> göre rekabetçilik açısından 140 ülke arasında 51. sıradayız.</p>
<p>OECD, öğrenci başına yapılan eğitim harcamalarında ölçüm yapılan 26 ülke arasında 24. olduğumuzu raporluyor:</p>
<p><img class="alignnone size-full wp-image-2562" src="{{ site.baseurl }}/assets/screenshot-2016-05-20-06-59-34.png" alt="Screenshot 2016-05-20 06.59.34"  /></p>
<p>NYU'dan akademisyen Selçuk Şirin'in OECD raporlarından derlediği <a href="https://sosyal.hurriyet.com.tr/yazar/selcuk-sirin_530/bakan-cok-pusula-yok_40110665" target="_blank">bilgilere</a> göre, OECD organizasyonu içinde veli ve öğretmenlerin eğitim sistemine karar verici noktada en az katıldığı ülke biziz:</p>
<p><img class="alignnone size-full wp-image-2624" src="{{ site.baseurl }}/assets/ekran-resmi-2016-06-05-00-32-44.png" alt="Ekran Resmi 2016-06-05 00.32.44"  /> Edit : Selçuk Şirin, Hürriyet, 30.05.2016</p>
<p>Yine aynı yazıya göre son 20 yılda 10 eğitim bakanımız olmuş.</p>
<p>Bir girişim başlatmak istediğimizde, finansa ve eğitime erişim açısından da OECD sıralamasında sonlarda yer alıyoruz (kırmızı ile işaretli ülke) :</p>
<p><img class="alignnone size-full wp-image-2566" src="{{ site.baseurl }}/assets/screenshot-2016-05-20-07-06-42.png" alt="Screenshot 2016-05-20 07.06.42"  /></p>
<p>İnanılmaz ama Türkiye OECD içinde vergi geliri en düşük ülkelerden biri :</p>
<p><img class="alignnone size-full wp-image-2570" src="{{ site.baseurl }}/assets/screenshot-2016-05-20-07-18-51.png" alt="Screenshot 2016-05-20 07.18.51.png"  /></p>
<p>Üniversitelerimize gelirsek, <a href="https://www.timeshighereducation.com/world-university-rankings/2016/world-ranking#!/page/0/length/25/country/674/sort_by/rank_label/sort_order/asc/cols/rank_only">Times Higher Education raporuna</a> göre, Türkiye'nin en iyi üniversitesi olan Koç Üniversitesi dünyada 250-300 bandında bulunuyor. Listede ilk 20'nin ondördü ABD'den. :</p>
<p><img class="  wp-image-2582 aligncenter" src="{{ site.baseurl }}/assets/screenshot-2016-05-20-07-29-22.png" alt="Screenshot 2016-05-20 07.29.22.png"  /></p>
<p>We Are Social'ın <a href="https://www.slideshare.net/wearesocialsg/digital-social-mobile-in-2015/316">Global Digital &amp; Mobile raporuna</a> göre Türkiye'de aktif olarak 40 milyon sosyal medya hesabı bulunuyor, 37 milyon internet abonesi var... 69 milyon cep telefonu hattı bulunuyor ülkemizde.</p>
<p>Aynı rapora göre ortalama Türkiye vatandaşı, her gün üç saatini sosyal medya ile, dört buçuk saatini ile bilgisayar ile geçiriyor ve her gün ortalama iki saat televizyon izliyor:</p>
<p><img class="alignnone size-full wp-image-2603" src="{{ site.baseurl }}/assets/screenshot-2016-05-20-11-54-07.png" alt="Screenshot 2016-05-20 11.54.07.png"  /></p>
<p>Bu tablolar topluca okunduklarında, bana Türkiye ile ilgili bir perspektif veriyorlar. Umarım sizin için de aynısı geçerli olur.</p>
