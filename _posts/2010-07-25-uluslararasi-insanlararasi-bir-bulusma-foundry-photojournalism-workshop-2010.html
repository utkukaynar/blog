---
layout: post
title: 'Uluslararası, İnsanlararası Bir Buluşma : Foundry Photojournalism Workshop
  2010'
date: 2010-07-25 13:19:29.000000000 +03:00
type: post
published: true
status: publish
categories:
- fotograf_sanati
tags:
- eğitim
- foundry
- tfsf
meta:
  _edit_last: '1720297'
  _wp_old_slug: '834'
  original_post_id: '834'
  _publicize_pending: '1'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
---
<p>Buluştuk! Fotoğrafın dilinin ne kadar güçlü, ne kadar ortak, ne kadar bizim olduğunu bir defa daha anladım.</p>
<p>41 ülkeden 130 fotoğrafçı, Türkiye'de şimdiye kadar düzenlenmiş en büyük fotoğraf buluşmasında bir araya geldi. Foundry Photojournalism Workshop her yıl dünyanın bir bölgesinde düzenlenen ve bölge fotoğrafçılarını uluslarararası fotoğrafçılar ve eğitmenlerle buluşturmayı amaçlayan bir atölye ve eğitim etkinliği. Photojournalism, yani basın &amp; belgesel fotoğrafçılık alanında yapılan en kapsamlı uluslararası çalışmalardan biri.</p>
<p>Şimdiye kadar Meksika ve Hindistan'da yapılan etkinlik, 2010 yılında Türkiye'de yapıldı. 15'i Türk olmak üzere ABD'den Japonya'ya kadar 130 fotoğrafçının katıldığı etkinlik çok önemli eğitimler ve paylaşımlarla sonuçlandı.</p>
<p><a href="http://utkukaynarblog.files.wordpress.com/2010/07/35404_10150211454470123_526495122_13151915_7569299_n2.jpg"><img class="size-full wp-image-835" title="35404_10150211454470123_526495122_13151915_7569299_n" src="{{ site.baseurl }}/assets/35404_10150211454470123_526495122_13151915_7569299_n2.jpg" alt=""  /></a></p>
<p>Yukarıdaki fotoğraftan da görebileceğiniz ve isimlerinin üzerine tıklarsanız web sitelerine ulaşabileceğiniz <a href="http://www.viiphoto.com">Ron Haviv</a>, <a href="http://www.viiphoto.com">Stephanie Sinclair</a>, <a href="http://www.reffendi.com">Rena Effendi</a>, <a href="http://photography.nationalgeographic.com/photography/photographers/photographer-maggie-steber/">Maggie Steber</a>, <a href="http://www.unembedded.net">Kael Alford</a>, <a href="http://www.azpix.com.br">Adriana Zehbrauskas</a>, <a href="http://www.davidbathgate.com">David Bathgate</a>, <a href="http://www.kastenskov.com">Henrik Kastenskov</a>, <a href="http://www.andreabruce.com">Andrea Bruce</a>, <a href="http://www.guycalaf.com">Guy Calaf</a>, <a href="http://www.jaredmoossy.com">Jared Moossy</a>, <a href="http://www.jonvidarphotography.com">Jon Vidar</a>, <a href="http://www.telsawy.com/">Tewfic Al-Sawy</a> ve <a href="http://www.jasoneskenazi.com">Jason Eskenazi</a>'den oluşan eğitmenler ekibi, beş gün boyunca öğrencilerle yakından ilgilendi.</p>
<p>Organizasyonun Türkiye ayağı, TFSF'nin öncülüğünde Nazım Hikmet Kültür Merkezi ve FotoRöportaj.org tarafından yapıldı. TFSF adına proje liderliğini ben üstlendim.</p>
<p>Atölye konuları, Değişen Medyada Kendinize Yer Bulmak, Kendi Vizyonunuzu Yaratmak, Portre aracılığıyla Hikaye Anlatımı, Sırt Çantası ile Fotoğrafçılık, Multimedya, Hikayeler Anlatmak gibi konulardan oluşuyordu. Aynı zamanda, her katılımcı daha önceki işlerine dair bir portfolyo değerlendirmesi de aldı.</p>
<p>Akşam etkinliklerinde eğitmenler başta olmak üzere dışarıdan gelen katılımcıların gösterileri sunuldu, Freelance (Serbest) fotoğrafçılık, Çatışmaları Görüntülemek ve Multimedya konulu paneller düzenlendi. Türkiye'den Ali Öz, İlker Gürer ve bu coğrafyadan Rena Effendi, Ron Haviv, Christian Movila, Jon Vidar fotoğraf gösterileri yaptılar. Aynı zamanda Jared Moossy, Guy Calaf, Kael Alford, Andrea Bruce, Maggie Steber, Edward Linsmeier, Tewfic Al-Sawy ve Jason Eskenazi'nin de fotoğraf gösterileri yapıldı.</p>
<p>TFSF, NHKM ve FRO'nun önerdiği bursiyerler ile Türkiyeli öğrenciler ve atölye asistanları bu topraklar adına çok önemli birikimler ve tanışıklıklar ile ayrıldılar etkinlikten.</p>
<p>Bu önemli, büyük organizasyondan neler öğrendim?</p>
<ul>
<li>Bir defa daha tespit ettim ki, yalnız değiliz.</li>
<li>Aynı bize benzeyen, endişeleri, korkuları, güçlü ve zayıf yanları bizim gibi olan pek çok "kardeşimiz" var. Hindistan'dan Bangladeş'e, Yemen'den ABD'ye kadar, fotoğrafçıların  sorunları, yolları ve kardeşlikleri benzer.</li>
<li>Dolayısıyla, Türk fotoğrafçıların dünyanın bu potansiyel olarak en sorunlu (doğal olarak ta en çok hikaye vadeden) bölgesinde kapsamlı çalışmalar yaparak bunları uluslararası basında yayınlatabilmelerinin önünde engel yok.</li>
<li>Türkiyeli fotoğrafçıların en önemli iki sorunu, dil yetersizliği ve kendilerini tanıtmayı, deyim yerindeyse pazarlamayı bilmemeleri.</li>
<li>Derneklerimiz başta olmak üzere, Türkiye'deki fotoğraf kurumlarının asli görevi bu tanıtım ve pazarlama konusunda insiyatif ve görev almak.</li>
<li>Fotoğraftan hayatını kazanmak mümkün. Ancak bizler, belgesel fotoğraf mecrasında kendi ülkemizin sınırlarında dahi yeterince araştırmacı değiliz. Gözümün önünde, Fenerbahçe Orduevinin yanındaki Çeçen Mülteci kamplarına, Bağdat Caddesi genç kızlarının yaşamlarına, Kürt göçmen ailelerin evlerine girdi insanlar. Ve Türkçe (veya Kürtçe) dahi bilmeden, birer yabancı olarak bir kaç günde başarabildiler bunu. Bizim ülkemizde bunu biz neden yapmıyoruz?</li>
<li>Çok çalışmamız lazım, hem de çok.</li>
<li>Ortak bir sinerji yakalanabilmesi için, akan nehrin kenarındaki küçük bir su birikintisinde yüzen ve birbirinin yemine atlayan tatlı su balıkları olmayı bırakmalıyız.</li>
</ul>
<p><a href="http://utkukaynarblog.files.wordpress.com/2010/07/36386_10150211453450123_526495122_13151868_2794590_n3.jpg"><img class="size-full wp-image-847" title="36386_10150211453450123_526495122_13151868_2794590_n" src="{{ site.baseurl }}/assets/36386_10150211453450123_526495122_13151868_2794590_n3.jpg" alt=""  /></a></p>
<p><a href="http://utkukaynarblog.files.wordpress.com/2010/07/34350_10150211453710123_526495122_13151873_6808554_n3.jpg"><img class="size-full wp-image-845" title="34350_10150211453710123_526495122_13151873_6808554_n" src="{{ site.baseurl }}/assets/34350_10150211453710123_526495122_13151873_6808554_n3.jpg" alt=""  /></a></p>
<p><a href="http://utkukaynarblog.files.wordpress.com/2010/07/img_38223.jpg"><img class="size-full wp-image-849" title="IMG_3822" src="{{ site.baseurl }}/assets/img_38223.jpg" alt=""  /></a></p>
<p><a href="http://utkukaynarblog.files.wordpress.com/2010/07/img_38313.jpg"><img class="size-full wp-image-850" title="IMG_3831" src="{{ site.baseurl }}/assets/img_38313.jpg" alt=""  /></a></p>
<p><a href="http://utkukaynarblog.files.wordpress.com/2010/07/img_38673.jpg"><img class="size-full wp-image-853" title="IMG_3867" src="{{ site.baseurl }}/assets/img_38673.jpg" alt=""  /></a><span style="line-height:17px;font-size:11px;">John Horniblow fotoğraf sunumunda... (Fotoğraf : Firdevs Sayılan)</span> </p>
<div class="mceTemp mceIEcenter">
<dl id="attachment_852" class="wp-caption aligncenter" style="width:610px;">
<dt class="wp-caption-dt"><a href="http://utkukaynarblog.files.wordpress.com/2010/07/img_38433.jpg"><img class="size-full wp-image-852" title="IMG_3843" src="{{ site.baseurl }}/assets/img_38433.jpg" alt=""  /></a></p>
<p>Tüm bu sürecin sonunda, böylesine büyük ve güzel bir organizasyonun düzenlenmesinde katkıları, destekleri için TFSF adına Sn. Başkan Özcan Taras ve başta Sn. Firdevs Sayılan olmak üzere organizasyonun her aşamasında benimle birlikte olan TFSF Yönetim Kurulunun değerli üyelerine, <a href="http://www.nazimhikmetkulturmerkezi.org">Nazım Hikmet Kültür Merkezi</a> adına ellerinden gelen her türlü kolaylığı gösteren, bütün son dakika taleplerimize tolerans ile yaklaşan Sn. Sedat Cengiz ve Serkan Bey, Ufuk Bey, Yasin Bey ve sevgili Ulaş Cengiz'den oluşan NHKM ekibine, Foundry öncesi hazırlık sürecinde verdikleri destek için FotoRöportaj.org'dan Murat Pulat ve Altan Bal'a teşekkür ederim.</p>
<p>Bu toprakların fotoğraflarının bir gün dünyada hakettikleri yeri bulacaklarına, sadece yarışmalarda değil, veya sadece bir iki isimle değil, ülkenin adıyla dünya fotoğrafında bir yer edineceklerine, ve işte o zaman bu ülkede fotoğrafa başlayan onbinlerin önünde uzanan zor ama güzel yolun sonunda biraz daha fazla ışık olacağına bütün kalbimle inanıyorum.</p>
<p>Bu işte böylesi etkinliklerde, böylesine küçük küçük adımlarla mümkün olacak.</p>
<p>Okuduğunuz için teşekkür ederim.</p>
<p>Utku</dt>
</dl>
</div>
