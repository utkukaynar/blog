---
layout: post
title: Bugünkü Yöneticiler Osmanlı'dan Daha Cahil
date: 2014-02-28 17:03:50.000000000 +02:00
type: post
published: true
status: publish
categories:
- yalniz_ve_guzel_ulke
tags:
- çağdaşlık
- doğan kuban
- tarih
meta:
  _wpas_skip_4135981: '1'
  _thumbnail_id: '1476'
  _publicize_pending: '1'
  _wpas_skip_3354413: '1'
  _edit_last: '1720297'
  original_post_id: '1468'
  _wp_old_slug: '1468'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: 'Osmanlı İmparatorluğu cehaletten battı. İslam ülkeleri cehaletten köle oldular.
  20. Yüzyıl köleliği de dünyanın bütün toplumları için cehalet üzerine kurulacak. '
---
<p><span style="line-height:1.5;">Doğan Kuban / Bilim Teknik / 28.03.2008</span></p>
<p><span style="line-height:1.5;">21. yüzyıl köleliğine kırsal kültür köprüsü</span></p>
<p><em>Osmanlı İmparatorluğu cehaletten battı. İslam ülkeleri cehaletten köle</em><br />
<em> oldular. 20. Yüzyıl köleliği de dünyanın bütün toplumları için cehalet</em><br />
<em> üzerine kurulacak. Bilgi ve teknolojiyi üretmeyip satın alanlar,</em><br />
<em> üretenlerin kölesi olmak zorundalar. Bu köleler kendilerine otomobil,</em><br />
<em> uçak, silah satanlarla da savaşabilir. Afganistan, Irak, Filistin</em><br />
<em> güncel örnekler. Bu onların gelecek perspektiflerini değiştirmiyor.</em><br />
<em> Bugün dünya ekonomik yaşamının temelini oluşturan teknolojide</em><br />
<em> Türkiye'nin önde gittiği alan yok. Bazı alanlarındaki ticari başarı</em><br />
<em> ileri teknoloji üreten dünyanın dışladığı üretim alanlarında</em><br />
<em> yoğunlaşmaktan ibarettir.</em></p>
<p>Türkiye'nin tarihçileri nedense dünya ile yüzlerce yıl savaşmış<br />
Osmanlı'nın karşısındaki ülkelerin sanayi, eğitim, kültür, sanat,<br />
üretim alanında bize göre ne durumda olduklarını merak edip de<br />
yazmıyorlar. Hiçbir kültür tarihçisi resimsiz, heykelsiz, bilimsiz,<br />
felsefesiz gelişmiş bir kültür olamayacağını düşünmedi. Kimse bizde<br />
Mühendishane açıldığı zaman, Viyana'da da mühendishane var mıydı diye<br />
merak etmedi. Biz Rus Bilimler Akademisi'nin ne zaman kurulduğunu<br />
merak etmiyoruz.</p>
<p>Eğitim sayısal olarak Osmanlı geçmişine göre olağanüstü ileri.<br />
Gösterişi de güzel. Fakat entelektüel düzeyi, bilimsel içeriği,<br />
öğretim örgütlenmesi dünya ortalamasının altında. Üstelik öğretim<br />
üyeleri icazetlerini neredeyse Amerika'dan almak zorunda. Sanatımız<br />
dünya pazarına hiç çıkamıyor, sadece birkaç musiki virtiyözümüz var.<br />
Felsefe dışlanmış bir konu.</p>
<p>Kırsal kültürün üst düzey temsilcilerinin değil Batı felsefesi,<br />
Ortaçağ İslam felsefesinden bile haberleri olduğu kuşkulu. Kırsal<br />
kültürün en göze çarpan özelliklerinden biri tarih bilinci yoksulluğu.<br />
Böyle bir bilincin oluşması için gerekli tarih bilgisinin yanından<br />
bile geçmiyorlar.</p>
<p>Ne var ki çağdaş kültürün hiçbir alanında yeterli bir performans<br />
göstermeyen kentlere yığışmış kırsal kültürlüler nedense Avrupalı<br />
olmak istiyor. Avrupa Birliği sözü yıllarca çamaşır tozu reklamları<br />
kadar yaygınlaştı. Fakat aynı adamlar Avrupalılara kafir demeye devam<br />
ediyor. Ömürlerinde hiçbir zaman Avrupalı gibi düşünmemiş ve düşünmek<br />
de istemeyen insanların Avrupa Birliği'ne girmek istedikleri bir garip<br />
çağda yaşıyoruz. Bu arada Amerikan emperyalist propagandasının<br />
temalarını okuma-yazma bilmeyen halka kahve retoriği ile ve bir<br />
safsata bulutu içinde yansıtıldığı bir beyin yıkama çağında<br />
yaşıyoruz.</p>
<p>CEHALETİN TEMELİ NEREDE</p>
<p>Bazen Türkiye'nin Avrupa Birliği'ne katıldığını hayal ediyorum. Fakat<br />
sonra bu katılımın kişi yaşamında nasıl şekilleneceğini düşünmekte<br />
zorlanıyorum. Bir Barok kilisede koro dinleyen, ya da Rubens'in büyük<br />
boy bir tablosunu seyreden Türkleri gözlediğimi hayal ediyorum.<br />
Orkestra şefinin memnun bir çehre ile gülümseyerek bir pasajı<br />
bitirdiğinin farkına varan bir AKP'li milletvekili düşlüyorum. Beş<br />
vakit namazlarını kılanların Paris'te ya da Viyana'da bir modern sanat<br />
sergisinin içeriğini merak ettiklerini hayal ediyorum.</p>
<p>Türk vatandaşlarının kültür bakanlarına 'bizde neden doğa tarihi<br />
müzesi yok, teknoloji müzesi yok' diye sorgu sorduklarını hayal<br />
ediyorum. Kırsal kültürlü politikacılarımızın Türkiye bilim, sanat,<br />
teknoloji, istatistiklerini merak ettiklerini tasavvur ediyorum.<br />
Köyden kasabadan son yarım yüzyılda kentlere akın edenlerin cep<br />
telefonundan, otomobilden, internetten uzaklaşamayanların, çağdaş<br />
düşüncenin gelişmelerini merakla izlediklerini hayal ediyorum.</p>
<p>Bugünkü cehaletin temeli Osmanlı geçmişimizdedir. Cumhuriyete %10<br />
okuma-yazma bilenle başladık. %90'ı köyde yaşayan halkın okuma-yazması<br />
yoktu. Bugün sayısal olarak geçmişle karşılaştırırsak eğitim<br />
olağanüstü. O zamanki Anadolu'nun nüfusundan belki de iki kat fazla<br />
öğrencimiz var.</p>
<p>Ne var ki cehalet sadece okullaşma ve okuyup-yazmayla ilgili bir şey<br />
değil, öğrenme merakı ile ilgili bir kültürel eğilim. Kırsal kültürlü<br />
dediğim tarımsal toplumun temel eğilimlerine sahip olmakta devam eden,<br />
kentleşememiş Türk toplumu hiçbir şey merak etmiyor. Sadece<br />
kullanıyor. Araba kullanmak için bir şey öğrenmek gerekli değil.</p>
<p>Türkiye'nin eğitim ve kültüründen sorumlu devlet adamlarımız niye<br />
Türkiye'de bir doğa tarihi müzesi olmadığını, acaba hiç kendi<br />
kendilerine sordular mı?</p>
<p>Acaba bir spor ya da kültür bakanı Türkiye'de bir artistik patinaj<br />
yapan sporcunun neden çıkmadığını kendine soruyor mu?</p>
<p>Acaba bir milli eğitim bakanı Rusya'da liseyi bitirenlerin iki musiki<br />
aleti çalmaları öngörülürken, Türkiye'de musiki dersinin<br />
kaldırılmasının ne anlama geldiğini hiç düşünmüş mü?</p>
<p>Musikinin bugünkü dünya kültürünün olmazsa olmaz bir unsuru olduğunu<br />
ve Avrupa'da musikinin toplum katında örgütlenmesinin neredeyse kendi<br />
başına uygarlık olduğunu düşünen bir kırsal kültürlü var mı?</p>
<p>DÜNYA VE TÜRKİYE'Yİ YÖNETENLER</p>
<p>Gerçekten bugün insanı en çok düşündüren olgu, dünya yaşamına bir<br />
yüzyıldan fazla egemen olan entelektüel akımların ve tartışmaların<br />
hiçbirinin, Türkiye'yi idare edenler ve ona oy verenler katında<br />
yansıdığını gösteren bir küçük işaretin olmamasıdır.</p>
<p>Dünya entelektüel yaşamını allak bullak eden düşünceler, akımlar,<br />
tartışmalar Türkiye eğitim alanında ilköğretimden üniversiteye kadar<br />
yer almıyor. Sadece birtakım yaftalar olarak kültür portmantosuna<br />
palto gibi asılıyor.</p>
<p>Türkiye'nin tarihçileri nedense dünya ile yüzlerce yıl savaşmış<br />
Osmanlı'nın karşısındaki ülkelerin sanayi, eğitim, kültür, sanat,<br />
üretim alanında bize göre ne durumda olduklarını merak edip de<br />
yazmıyorlar. Böylece karşılaştırmasız tarih yazını sadece gollerin<br />
gösterildiği futbol maçlarına benziyor.</p>
<p>Türkiye'de hiçbir kültür tarihçisi resimsiz, heykelsiz, bilimsiz,<br />
felsefesiz gelişmiş bir kültür olamayacağını düşünmedi. Kimse bizde<br />
Mühendishane açıldığı zaman, Viyana'da da mühendishane var mıydı diye<br />
merak etmedi. Biz Rus Bilimler Akademisi'nin ne zaman kurulduğunu<br />
merak etmiyoruz. Viyana'da dünyanın en büyük doğa tarihi müzesi<br />
varken, bizde neden olmadığını düşünen bir adam çıkmıyor. Haydn,<br />
Mozart, Beethoven ise kırsal kültürlünün aklına bile gelmiyor.</p>
<p>OSMANLIDAN DAHA CAHİL</p>
<p>Bugünkü kırsal kültür temsilcileri 18. Yüzyıl Osmanlı idarecilerinden<br />
çok daha cahil. Oysa o dönemde Avrupa hakkında bilgisizlik bir ölçüde<br />
anlaşılabiliyor. Ama AB kapısında beklerken Türkiye'de yapılmaya<br />
çalışılan işler çağdaş bir insanın kabul edemeyeceği kadar<br />
mantıksızdır. Bu cehaletin sürüp gitmesinde, paraya odaklanmış<br />
düşünceleri ve amaçları yansıtan, ve halkı düşünemeyen aptallara<br />
çevirme görevini üstlenen bir medya var. Hiçbir alanda teknik ve<br />
entelektüel standartları yerine getiremeyen bu ülkede, beyin yıkama<br />
görevi üstün bir 'efficiency' ile gerçekleştiriliyor.</p>
<p>Bu durum medyanın amacına uygun bir programı gerçekleştirmesi midir,<br />
yoksa medyayı yöneten kültürün de halkın düzeyinde olmasından mı<br />
kaynaklanıyor bunu söylemek zor. Fakat temelde politik yönlendirme<br />
dışında medyanın çağdaş kültürle ilişkisi sporadik gösterilerden<br />
ibarettir. İktidar payandacıları gazete ve dergilerinde çağdaş<br />
kültürün ve demokrasinin havarileri pozunda, tavus kuşu gibi<br />
dolanıyorlar. Ama örneğin hiçbirinin aklına 'Amerika'da bu kadar çok<br />
Türk tarihçisi varken, Türkiye'de neden bir Amerikan tarihçisi<br />
çıkmıyor?' sorusu gelmiyor.</p>
<p>Mustafa Kemal'in büyüklüğünü anımsamamak olası değil. Türk<br />
tarihçilerine dünya tarihi yazdırmak isteyen, Anadolu arkeolojisini<br />
öğrenmek için Avrupa'ya Anadolulu öğrenci gönderen, Avrupa musikisi<br />
konservatuarı açan, 87 Alman profesörünü yeni açılan üniversiteye<br />
davet eden bir devlet ve kültür adamı 70 yıldır gelmedi. Bugünkü<br />
cehalet gösterisinin çevresinde dolanmak bile acı verici.</p>
<p>La Monde Diplomatique yıllarca önce 'Kendi Kültürleriyle Hasta Olan<br />
Toplumlar' adlı bir küçük kitapçık yayınlamıştı. Yazar Claude<br />
Julien'in makalesinde Petain Dönemi'nde egemen olan ruh halinin bütün<br />
bir toplumsal sınıfı etkilemiş olduğunu anımsatır. Türkiye'de olan da<br />
budur. Kırsal kültür zaten üstünkörü var olan çağdaşlık düşüncesini<br />
esir ya da satın almıştır.</p>
<p>Cumhuriyet - Bilim Teknik 28.3.2008</p>
