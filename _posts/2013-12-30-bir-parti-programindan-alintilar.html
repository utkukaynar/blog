---
layout: post
title: Bir parti programından alıntılar...
date: 2013-12-30 22:29:32.000000000 +02:00
type: post
published: true
status: publish
categories:
- yalniz_ve_guzel_ulke
tags: []
meta:
  _wpas_skip_3354413: '1'
  _wpas_skip_4135981: '1'
  _edit_last: '1720297'
  _publicize_pending: '1'
  _wp_old_slug: '1442'
  original_post_id: '1442'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: 'Bilin bakalım bu metinler hangi partinin programından?  '
---
<p style="text-align:center;"><img class="aligncenter  wp-image-1444" style="border:1px solid black;margin:5px;" alt="611x395_secim_527b513422a8b" src="{{ site.baseurl }}/assets/611x395_secim_527b513422a8b-590x327.jpg"  /></p>
<p>Bilin bakalım aşağıdaki alıntılar hangi partinin programında yazıyor hala?</p>
<p><em>*** </em></p>
<p><em>Ülkemiz bugün hukuk devletinden ziyade kanun devleti görüntüsü vermektedir. “Devletin Hukuku” yerine “Hukuk Devleti” anlayışının esas olması gerekir. Kanunları hukuka, hukuku evrensel adalet ve insan hakları esaslarına dayandırmadıkça, Türkiye gerçek bir hukuk devleti olamaz ve uluslararası camiada saygın bir yer edinemez.</em></p>
<p><em>(...)</em></p>
<p><em>Partimiz, toplumsal düzenin teminatı olan adalet sistemine azami ölçüde güvenin tesisini sağlayacaktır.</em></p>
<p><em>(...)</em></p>
<p><em>Yapacağımız yeni anayasada,</em></p>
<p><em>* Yasama, yürütme ve yargı erkleri arasındaki ilişkiler açık, net ve anlaşılabilir bir biçimde belirtilecektir.</em></p>
<p><em>* Yargıç tarafsızlığı ve yargı bağımsızlığı tam olarak sağlanacak, yargıç güvenceleri korunacaktır.</em></p>
<p><em>* Kolluk kuvvetlerindeki uyum ve hiyerarşiyi bozmamak kaydıyla, adli kolluk kurulacaktır.</em></p>
<p><em>* Devletin en önemli asli görevlerinden biri olan adalet hizmetlerinin hızlı ve kaliteli olarak yerine getirilebilmesi için bütçeden ayrılan ödenekler büyük oranda artırılacaktır. </em></p>
<p><em>(...)</em></p>
<p><em>Demokrasi hoşgörüye dayanan bir sistemdir. Demokrasilerde vatandaşlardan bir kısmının daha üstün hak ve özgürlüklerden ya da ayrıcalıklardan yararlanması mümkün değildir. Demokrasilerde vatandaşlar, yasaların eşit koruyuculuğu altında özgürce yaşarlar. Farklı tercihlerin rekabeti, sağlıklı bir demokratik sistemin vazgeçilmez unsurlarındandır. Bu yarışta çoğunluğun oyunu alanlar iktidara gelir, tüm ülkenin ya da yerel yönetimlerin sorumluluğunu üstlenirler. Ancak yarışı kazanmak ve iktidara gelmek çoğunluğun iradesini mutlaklaştırmaz.</em></p>
<p><em>(...)</em></p>
<p><em>Vatandaşların kamuya ait karar mekanizmalarına katılım hakkı, demokratik rejimin tek yönlü bir rejim olmadığına, yönetenler ile yönetilenler arasında iki yönlü bir etkileşimde bulunduğuna işaret eder. Bu yönüyle katılım hakkı sadece vatandaşların seçimlerde oy vermesi değil, kamu ile ilgili kararların alınması, uygulanması ve denetlenmesine katkıda bulunma yollarının açık olmasını ifade eder.</em></p>
<p><em>(...)</em></p>
<p><em>Partimiz demokrasilerin temel niteliklerinden biri olan toplantı ve gösteri özgürlüğünün daha etkili kullanılabilmesi için gerekli hukuki düzenlemeleri gerçekleştirecektir.</em></p>
<p>... ve daha yüzlercesi.  Bu alıntılar AKP programından. Siz de <a href="http://www.akparti.org.tr/site/akparti/parti-programi" target="_blank">okuyabilirsiniz</a>.</p>
<p>Şimdi iki soru...</p>
<p>Bu parti programında sayılan, yukarıdaki maddelerin altına imza atmayacak kim var Türkiye'de bugün?</p>
<p>Ve, bugün Türkiye'yi yönetenler bu programı uyguluyor gibi geliyor mu size? Ne diyordu Ziya Paşa?</p>
<p><em>Aynası iştir kişinin lafa bakılmaz</em><br />
<em>Kişinin görünür rütbe-i aklı eserinde</em></p>
