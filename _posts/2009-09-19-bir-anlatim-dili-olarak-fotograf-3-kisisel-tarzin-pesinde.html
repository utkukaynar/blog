---
layout: post
title: 'Bir anlatım dili olarak fotoğraf…(3) : Kişisel Tarzın Peşinde'
date: 2009-09-19 22:27:39.000000000 +03:00
type: post
published: true
status: publish
categories:
- Anlatım Dili Olarak Fotoğraf
- fotograf_sanati
- Fotoğrafçılık
tags:
- Alex Webb
- Ami Vitale
- bufsad
- carolyn cole
- kişisel tarz
meta:
  _aioseop_title: 'Bir anlatım dili olarak fotoğraf...(3) : Kişisel Tarzın Peşinde'
  _aioseop_keywords: anlatım dili, fotoğrafçılık, kişisel tarz, Alex Webb, Ami Vitale,
    bufsad, Carolyn Cole, fotograf_sanati
  original_post_id: '382'
  _wp_old_slug: '382'
  _edit_last: '1720297'
  bfa_ata_body_title_saved: '1'
  bfa_ata_meta_title: ''
  bfa_ata_meta_keywords: ''
  bfa_ata_meta_description: ''
  bfa_ata_body_title: ''
  _aioseop_description: Ernest Hemingway ile Orhan Pamuk'u birbirinden ayıran özellik
    nedir? Nazım Hikmet ile İlhan Berk neden birbirinden ayrılır? Bu yazıda kişisel
    tarzı oluşturan öğeleri inceleyeceğiz
  _publicize_pending: '1'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: 'Ernest Hemingway ile Orhan Pamuk''u birbirinden ayıran özellik nedir? Nazım
  Hikmet ile İlhan Berk neden birbirinden ayrılır? Bu yazıda kişisel tarzı oluşturan
  öğeleri, ve tarzları bakımından farklı fotoğrafçıları bulabilirsiniz... '
---
<p>Ernest Hemingway ile Orhan Pamuk'u birbirinden ayıran özellik nedir ?</p>
<p>Nazım Hikmet ile İlhan Berk neden birbirinden ayrılır ?</p>
<p>Neden, evlenirken, ehliyet alırken, bankadan kredi çekerken kullandığınız imzanız başkasınınkine benzemesin diye uğraşırsınız?</p>
<p>Çünkü imzanız kişiliğinizi yansıtır. Tarz veya üslup, yazarları, ressamları, sanatçıları birbirinden ayıran şeydir.</p>
<p>Belirli bir seviyeyi geçtikten sonra fotoğraf tekniği sadece yolunuzdan çekilmesi gereken bir şeydir. Anlatıma katkıda bulunmak üzere, diğer bileşenlerle bir arada kullanılması gereken bir araç.</p>
<p>Hepsi budur. Gerisi sizin fotoğraflarınızla ifade etmek istediklerinizde yatar. Eğer bir şeyler anlatmak istemiyorsanız, fotoğraflarınızın kendi kendine bir şeyler söylemesini bekleyemezsiniz.</p>
<p>Bu sitede son iki yazıda anlatılan (Bir anlatım dili olarak fotoğraf - <a href="https://www.utkukaynar.com/blog/2009/09/08/bir-anlatim-dili-olarak-fotograf-1/">Bölüm 1</a> &amp; <a href="https://www.utkukaynar.com/blog/2009/09/01/bir-anlatim-dili-olarak-fotograf-2/">Bölüm 2</a>) tüm bileşenler ve bilgiler sizin bir şeyler söylemek istemeniz halinde kullanabileceğiniz araçları içermektedir. Farklı bileşenleri bir araya getiren fotoğraflar farklı şeyler söyler.</p>
<p>Esas soru her zaman şudur : Siz ne söylemek istiyorsunuz ? Fotoğraf her zaman bir anlatım aracıdır, ama David Hurn'ün ünlü benzetmesi hatırlanacak olursa fotoğrafı bir şeyler anlatmak kaygısı olmadan yapmak, bir arabayı seksi görünüşü nedeniyle, mühendislik özellikleri nedeniyle, size vereceği statü nedeniyle  almaya benzer. Ancak araba sizi bir yere götürmüyorsa, sizin için tamamen yararsızdır.</p>
<p>Fotoğraf ta aynen öyledir işte.</p>
<p>Bu yazıda fotoğrafı bir anlatım dili yapan bileşenlerin nasıl bir araya getirileceğinden ve bunlar kullanılarak nasıl kişisel tarz içeren bir anlatım dili yakalanacağından bahsedeceğiz. Elbette, bunu yaparken ünlü fotoğrafçıların işleri de bizlere rehberlik edecek.</p>
<h3>Farklı Öğeleri Kullanmak</h3>
<p>Kabul etmek gerekir ki fotoğraf çekme işi genellikle içgüdüsel olarak işleyen bir süreçtir. Ancak fotoğrafçı, başlangıçta yavaş yavaş ve sonra daha hızlı olarak çektiği fotoğraflardaki bileşenlere hakim olma duygusunu geliştirirse, bireysel bir tarz kendiliğinden gelişmektedir.</p>
<p>Bir çok elementin aynı örnekte kullanıldığı fotoğraflara bir kaç örnek verelim :</p>
<p><a href="https://utkukaynarblog.files.wordpress.com/2009/09/multi-13.jpg"><img class="size-full wp-image-416" title="Carolyn Cole, LA Times" src="{{ site.baseurl }}/assets/multi-13.jpg" alt="Carolyn Cole, LA Times"  /></a></p>
<p>Yukarıdaki fotoğrafta ışık kalitesi, katmanlar, sürpriz ve duygu bileşenleri, üçte bir kuralı ile birlikte uygulanmaktadır. Fotoğrafa güçlü bir giriş noktası da, genç kızın yüzü olarak kullanılmaktadır. Göz öncelikle çocuğun ifadesine, sonra ayaktaki zincire, sonra arkada bekleyen -anne olduğu anlaşılan- kadına ve en son olarak ta onları hem fiziksel, hem de kavramsal olarak bölen, karşıtlığı yaratan direğe -tekrar- odaklanmaktadır.</p>
<p>Tüm bu bileşenlerin bu şekilde kullanılması, fotoğrafı güçlü kılmaktadır.</p>
<p><a href="https://utkukaynarblog.files.wordpress.com/2009/09/m-21-nach3.jpg"><img class="size-full wp-image-418" title="James Nachtwey, Pakistan : Bir kadın, Taliban saldırılarında ölen eşinin mezarında" src="{{ site.baseurl }}/assets/m-21-nach3.jpg" alt="James Nachtwey, Pakistan : Bir kadın, Taliban saldırılarında ölen eşinin mezarında"  /></a></p>
<p>Bu fotoğrafta da <a href="https://www.utkukaynar.com/blog/2009/08/24/james-nachtwey-savasin-yurek-burkan-fotograflari/" target="_blank">bu sayfada</a> sunumunu görebileceğiniz James Nachtwey, Pakistan'daki Taliban sonrası durumu anlatırken grafik etkiyi, giriş noktasını, mekan duygusunu ve ruh halini kullanmıştır. Fotoğrafa giriş yaptığımız nokta kadın olduğunu anladığımız (!) kişinin mezar başındaki figürüdür. Mekan duygusu ile buranın bir mezarlık olduğunu ve grafik etki ile önümüzdeki gördüğümüz sahnenin diğer mezarlar için de tekrarlandığı duygusu ile sarsılırız.</p>
<p><a href="https://utkukaynarblog.files.wordpress.com/2009/09/multi-33.jpg"><img class="size-full wp-image-417 " title="BUFSAD Belgesel Atölyesi, Keles Köyleri Sergisinden..." src="{{ site.baseurl }}/assets/multi-33.jpg" alt="Bufsad Belgesel Atölyesi, Köy evinde baba ile kızı"  /></a></p>
<p>BUFSAD Belgesel Atölyesi'nin Dağ Köyleri projesi kapsamında çekilen bu fotoğraf, mekan duygusu, katmanlar ve ışık kalitesi bileşenlerini etkili kullanmaktadır. Adamın bakışı, arkadaki kızı, mekan duygusunun fotoğrafçının doğru noktadan fotoğraf çekmesi ile etkin biçimde aktarılması pasif anlatımlı bir fotoğraf ortaya çıkarmakta ve güçlü bir çevresel portre (environmental portrait) yaratmaktadır.</p>
<p><a href="https://utkukaynarblog.files.wordpress.com/2009/09/multi-53.jpg"><img class="size-full wp-image-413" title="Ahmet Çağlar, Tire" src="{{ site.baseurl }}/assets/multi-53.jpg" alt="multi-5"  /></a></p>
<p>Gezi fotoğraflarında dramatik etki yakalamanın en önemli yolu, ışık kalitesine dikkat etmektir. Işık kalitesine dikkat, genellikle yukarıdaki gibi her gün karşılaşabileceğiniz sahnelerden dramatik etkiye sahip fotoğraflar çıkarır.</p>
<p>Fotoğrafçı, burada ışık kalitesi, anlamlı an ve mekan duygusunu birlikte kullanmaktadır. Bu noktada, anlamlı an'da deklanşöre basılması önem kazanmaktadır.</p>
<p>Aynı bileşenlerin başarıyla kullanıldığı bir başka fotoğrafı da aşağıda bulabilirsiniz.</p>
<p><a href="https://utkukaynarblog.files.wordpress.com/2009/09/multi-23.jpg"><img class="size-full wp-image-397" title="Hakan Aydın, BUFSAD Kefke-Kerpen Gezisi" src="{{ site.baseurl }}/assets/multi-23.jpg" alt="Hakan Aydın, BUFSAD Kefke-Kerpen Gezisi"  /></a></p>
<h3>Kişisel Bir Tarzın Peşinde</h3>
<p>Sanatta ve hayatta, her ne kadar acımasız da olsa gerçek olan bir olgu vardır : Taklit, aslını yaşatır.</p>
<p>Sizi siz yapan bir anlatım diline, bir tarza, bir üsluba yönelmeniz sizi her hafta sonu fotoğraf çekmeye giden amatör güruhundan derhal ayıracaktır. Ancak unutmayın, bu bir yolculuktur, kişisel tarzınız da sizin kişiliğinizin geçirdiği değişimlerle birlikte evrim geçirecektir.(Bkz. Picasso'nun dönemleri)</p>
<p>Tarzınızı ararken pek çok farklı tarzı taklit edebilirsiniz, bunda bir sorun yok; bir şartla : Aklınızda her zaman, eninde sonunda kendiniz olmak, kendinizi gerçekleştirmek olmalıdır. Kendiniz olarak, kimseninkilere benzemeyen fotoğraflar çekmek, kimseninkine benzemeyen bir anlatım dili yakalamak.</p>
<p>Kabul ediyorum, zor. Yapmak zorunda da değilsiniz. Pekala, başkalarınınkine öykünen fotoğraflar çekerek şahane övgüler de alabilirsiniz.</p>
<p>Ama bilmelisiniz ki, kendiniz olmadığınız sürece fotoğraflarınız hep asıllarını yaşatacaktır! Bu yazının geri kalanı, kimseye benzemek istemeyenler için yazılmıştır.</p>
<h4>Mercek Altında : Alex Webb</h4>
<p><a href="https://www.alexwebb.com">Alex Webb</a>, tarz olarak katmanları yoğunlukla kullanan bir fotoğrafçıdır. Aynı Nikos Economopoulos gibi, fotoğraflarında katmanlar ve katmanlar arası geçişler çok önemlidir. Yukarıda gördüğünüz fotoğraftan başlayarak, Webb'in Istanbul kitabı için çektiği aşağıdaki fotoğrafları inceleyin ve katmanları çözümlemeye çalışın.</p>
<p><a href="https://utkukaynarblog.files.wordpress.com/2009/09/m-18-webb3.jpg"><img class="size-full wp-image-400" title="Alex Webb ©Magnum Photos, Istanbul" src="{{ site.baseurl }}/assets/m-18-webb3.jpg" alt="Alex Webb ©Magnum Photos, Istanbul"  /></a></p>
<p><a href="https://utkukaynarblog.files.wordpress.com/2009/09/m-15-webb3.jpg"><img class="size-full wp-image-403" title="Alex Webb, ©Magnum Photos, Istanbul : Katmanlar, Giriş Noktası, Duygu" src="{{ site.baseurl }}/assets/m-15-webb3.jpg" alt="Alex Webb, ©Magnum Photos, Istanbul : Katmanlar, Giriş Noktası, Duygu"  /></a></p>
<p><a href="https://utkukaynarblog.files.wordpress.com/2009/09/m-17-webb3.jpg"><img class="size-full wp-image-401" title="Alex Webb ©Magnum Photos, Istanbul : Katmanlar, Görsel Sürpriz, Anlamlı An" src="{{ site.baseurl }}/assets/m-17-webb3.jpg" alt="Alex Webb ©Magnum Photos, Istanbul : Katmanlar, Görsel Sürpriz, Anlamlı An"  /></a></p>
<p><a href="https://utkukaynarblog.files.wordpress.com/2009/09/m-16-webb3.jpg"><img class="size-full wp-image-402" title="Alex Webb, © Magnum Photos, Istanbul, Görsel Sürpriz, Katmanlar, Giriş Noktası" src="{{ site.baseurl }}/assets/m-16-webb3.jpg" alt="Alex Webb, © Magnum Photos, Istanbul, Görsel Sürpriz, Katmanlar, Giriş Noktası"  /></a></p>
<p>Görebileceğiniz gibi, fotoğrafçının tarzı bir fotoğraftan diğerine aynı kalarak benzer gramere sahip fotoğraflar yardımı ile, "kendi bakış açısından" Istanbul'u anlatmaktadır. Bazılarını değiştirerek te olsa, genellikle fotoğraflarında bu yazı içinde sunulan bileşenlerden bir kaçını seçmesi ve kullanması belirgin bir tarza işaret etmektedir.</p>
<h4>Mercek Altında : Ami Vitale</h4>
<p>Benzer biçimde 2008 Ekim ayında BUFSAD'ın konuğu olan <a href="https://www.amivitale.com" target="_blank">Ami Vitale</a>'in de tarzında, birbirini tekrarlayan öğeler kolaylıkla bulunabilir. Bu öğeler, genellikle Vitale'in kişiliğinden kaynaklanan samimiyete ve içtenliğe dayanan duyguyu ön plana çıkarmaktadır. Fotoğrafları birbirleri ile kıyasladığınızda kolaylıkla farkedeceksiniz ki Vitale insanlara daha fazla yaklaşmakta, daha duygusal bir bakış ile bakmaktadır. Webb'in işleri bunun tersi, "insanların içinde bir yabancı" izlenimini uyandırmaktadır.</p>
<p>Ami Vitale'in tarzını ayrı kılan öğeler ışık kalitesi, grafik, duygu ve giriş noktasıdır. Aşağıdaki fotoğraflarından bu öğeleri ayırmaya çalışmak sizin için iyi bir egzersiz olacaktır.</p>
<p><a href="https://utkukaynarblog.files.wordpress.com/2009/09/ami-13.jpg"><img class="size-full wp-image-423" title="ami-1" src="{{ site.baseurl }}/assets/ami-13.jpg" alt="© Ami Vitale, Gujarat, Hindistan : Çocuğunun öldüğünü az önce öğrenen kadını arkadaşları sakinleştirmeye çalışıyor. | Duygu, Işık Kalitesi, Grafik"  /></a></p>
<p><a href="https://utkukaynarblog.files.wordpress.com/2009/09/ami-23.jpg"><img class="size-full wp-image-424" title="ami-2" src="{{ site.baseurl }}/assets/ami-23.jpg" alt="© Ami Vitale | Duygu, Işık Kalitesi, Grafik, Ruh Hali"  /></a></p>
<p><a href="https://utkukaynarblog.files.wordpress.com/2009/09/ami-33.jpg"><img class="size-full wp-image-425" title="ami-3" src="{{ site.baseurl }}/assets/ami-33.jpg" alt="© Ami Vitale, Gujarat, Hindistan | Işık Kalitesi, Grafik, Ruh Hali"  /></a></p>
<p><a href="https://utkukaynarblog.files.wordpress.com/2009/09/ami-43.jpg"><img class="size-full wp-image-426" title="ami-4" src="{{ site.baseurl }}/assets/ami-43.jpg" alt="© Ami Vitale | Işık Kalitesi, Mekan Duygusu, Katmanlar, Grafik"  /></a></p>
<p>Görüldüğü gibi, aynı Webb gibi Vitale'in de kişisel anlatım dili, aynı elementleri farklı kombinasyonlarla kullanmaktadır.</p>
<h4>Kişisel Tarzınızı Oluştururken</h4>
<p>Bu blog'da daha önceki yazılarda da ifade edildiği üzere, taklitler asıllarını yaşatır ama sizi de kişisel tarza yöneltecek şey çoğunlukla öykünme eylemi olacaktır, ancak öykündüğünüzün farkında olarak.</p>
<p>İyi fotoğrafçılar çektiklerinden daha fazla fotoğrafa bakarlar. Bu sizin imgeleminizi canlı tutarken, farklı görsel bileşenlerin nasıl bir araya getirileceğine dair yeni fikirler de verebilir.</p>
<p>Bununla birlikte, diğer sanat dallarından, edebiyattan, müzikten, hayattan beslenmek te sizin kişisel tarzınızı bulmanıza yardım edecektir.</p>
<blockquote><p><em>Benim bir fotoğraf tarzım var. Elinizde bir mekan vardır, bir fotoğraf makinası, bir kare ve sonra saniyenin bilmem kaçta biri. Çok içgüdüseldir. Yaptığınız saniyenin küçük bir parçasında olup biter, oradadır ve sonra orada değildir. Ama saniyenin bu küçük parçasında (parmaklarını şıklatıyor) geçmişiniz çıkagelir, geleceğiniz çıkagelir, insanlarla ilişkiniz çıkagelir, ideolojiniz çıkagelir, nefretiniz ve sevginiz çıkagelir : Hepsi, saniyenin bu küçücük parçasında, fotoğrafta kristalleşir. -- Sebastiao Salgado</em></p></blockquote>
<p>Ancak en önemli soru şudur : Fotoğrafçı olmanın ötesinde, insan olarak, siz kimsiniz ? Kendinizi nasıl tanımlıyorsunuz ? Etrafınızdaki insanlara, hayata nasıl bakıyorsunuz? Yabancı bir yere gittiğinizde veya bir kişiyle tanıştığınızda gözünüze ilk çarpan şey genellikle nedir?</p>
<p>Kendinizi bildiğiniz yerlerde evinizde hissetmeyi mi, bilmediğiniz yerlerde hayatın içinde hissetmeyi mi tercih edersiniz?</p>
<p>İyi yazılmış bir düz metin mi, şiirle iyi ifade edilmiş bir duygu mu sizin için daha kıymetlidir?</p>
<p>Bu ve benzeri soruların cevapları, sizin fotoğrafçı olarak kişisel tarzınızı bulmanıza temel oluşturacaktır.</p>
<p>Kendinizi tanıyın. Bir fotoğrafçı olarak. Orjinal olmakta ısrar edin.</p>
<p>Tarzınız kendiliğinden gelecektir.</p>
<p>Okuduğunuz için teşekkürler.</p>
<p>Dostlukla,</p>
<p>Utku</p>
