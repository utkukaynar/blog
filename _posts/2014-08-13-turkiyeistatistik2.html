---
layout: post
title: Uyuyan Türkiye Vatandaşını Uyandıran İstatistikler - 2.Bölüm
date: 2014-08-13 18:49:21.000000000 +03:00
type: post
published: true
status: publish
categories:
- yalniz_ve_guzel_ulke
tags:
- istatistik
- türkiye
meta:
  _wpas_skip_7975885: '1'
  _wpas_skip_3354413: '1'
  _wpas_skip_path: '1'
  _publicize_pending: '1'
  _wpas_skip_linkedin: '1'
  _wpas_skip_tumblr: '1'
  _wpas_skip_twitter: '1'
  _wpas_skip_google_plus: '1'
  _wpas_skip_facebook: '1'
  _thumbnail_id: '2176'
  _edit_last: '1720297'
  _wpas_skip_4135981: '1'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: 'Her yıl 432 ton demir satıp, 1 ton ilaç alıyoruz. 670 tır demir satıp, 1
  tır cep telefonu alıyoruz. Uyuyan Türkiye vatandaşını uyandıran istatistikler, bölüm
  2. '
---
<p>Bu yazıyı okumadan önce lütfen <a title="Uyuyan Türkiye Vatandaşını Uyandıran İstatistikler" href="https://utkukaynarblog.wordpress.com/2014/07/20/turkiyeistatistik/">1.bölümü</a> ve aradaki takip <a title="İstatistiklerle Uyanmak…" href="https://utkukaynarblog.wordpress.com/2014/08/10/istatistiklerle-uyanmak/">yazısını</a> da okuyun. Bu yazı onların devamı niteliğindedir.</p>
<p>Önceki yazılar için "istatistik mini etek gibidir, herşeyi gösterir ama göstermesi gerekenleri göstermez." diyen yorumcular oldu. Öyle mi bilmiyorum, dünya ve Türkiye rakamlarına baktığımda ben çok şey görüyorum. Gördüklerim beni aydınlatıyor. Belki sizi de aydınlatır.</p>
<p>Bu yazıda, <strong>21.YY'da lider ülke Türkiye</strong> sloganının altının ne kadar dolu olduğunu anlatabilmeyi umuyorum.</p>
<p>İlk yazıda olduğu gibi, bu yazıda da dış kaynaklardan çok faydalandım. Detaylı liste için yazının sonundaki kaynakça bölümüne bakabilirsiniz.</p>
<p><strong>Öncelikle ekonomik büyüme rakamlarına bakalım; </strong></p>
<ul>
<li><strong>2002 - 2008</strong> arasında gelişmekte olan ülkelerin büyüme ortalaması <strong>7.6%</strong> idi. Bu rakam, Türkiye için <strong>5.9%</strong>'dır. (Kaynak : Dünya Bankası ve TUİK)</li>
<li><strong>2008 - 2012</strong> dönemini alırsanız, Çin hariç gelişmekte olan ülkeler <strong>5.6%</strong>, Türkiye <strong>3.9%</strong> büyümüştür. (CNN Türk / Ekonomi Bakanlığı)</li>
<li><strong>2002 - 2013</strong> arası büyüme rakamları ortalamasını alırsanız, gelişmekte olan ülkelerin ortalaması <strong>7%</strong>, Türkiye'nin ortalama büyümesi ise <strong>5.2%</strong>'tir. (Kaynak : Dünya Bankası ve TUİK)</li>
<li><strong>Çin</strong>, aynı süre içinde ortalama <strong>10%</strong> büyümüştür. (Dünya Bankası)</li>
<li><strong>1923 - 2002</strong> arasında <strong>Türkiye Cumhuriyeti</strong> ortalama büyümesi <strong>5%</strong>'tir. (CNN Türk).. Ekonomi bakanlığı öngörülerine göre, 2002 - 2014 dönemindeki büyüme <strong>4.9%</strong> olacaktır.</li>
<li>IMF Dünya Ekonomisinin Görünümü raporlarına göre, <strong>1985</strong> yılında Kore dünya ekonomisinin <strong>0.9%</strong>'unu oluştururken, Türkiye <strong>1%</strong>'ini oluşturuyor. Yani Kore Türkiye'den küçük. <strong>2012</strong> yılına geldiğinizde Kore <strong>1.9%</strong>'a gelmiş, Türkiye <strong>1.35%</strong>'te. (CNN Türk)</li>
<li>PwC öngörülerine göre, <strong>2030 yılında</strong> <strong>dünyanın ilk 10 ekonomisi</strong> sırasıyla Çin, ABD, Hindistan, Japonya, Brezilya, Rusya, Almanya, Meksika, Fransa ve İngiltere olacak. Dikkatinizi çekerim, <strong>ilk beş içinde hiç Avrupalı yok</strong>. (CNN Türk)</li>
<li>Bununla birlikte, Dünya Bankası, IMF, Goldman Sachs gibi uluslararası finans kuruluşlarının hiçbiri, <strong>Türkiye'yi 2050 yılında bile ilk 10 ekonomi arasında</strong> göstermiyor.</li>
<li>Örneğin, Goldman Sachs'ın <strong>2010</strong> tarihli raporuna göre (o tarihten bu yana büyüme hızı düşüyor) Türkiye <strong>2050</strong> yılında <strong>3.9 trilyon dolar GSMH ve 45.000$ kişi başı gelir</strong> ile dünyanın <strong>14. büyük ekonomisi</strong> olacak. (Goldman Sachs / CNN Türk)</li>
</ul>
<p><strong>Dünya Bankası Yüksek teknoloji ihracatı rakamlarına göre; </strong></p>
<ul>
<li><strong>1990 yılında; </strong>Çin 4.3 milyar $, Kore 10.9 milyar $, Türkiye 0.1 milyar $ (100 milyon dolar) yüksek teknolojili ürün ihracı yapmakta idi.</li>
<li><strong>2012 yılında; </strong>Çin 457 milyar $, Kore 122 milyar $, Türkiye 1.9 milyar $ yüksek teknoloji ihracatı yapmaktadır. (Dünya Bankası)</li>
</ul>
<p><strong>Ankara Sanayi Odası</strong> 2012 araştırmasına göre;</p>
<ul>
<li>Her yıl <strong>432 ton demir</strong> satıp, <strong>1 ton ilaç</strong> alıyoruz.</li>
<li><strong>670 tır demir</strong> satıp, <strong>1 tır cep telefonu</strong> alıyoruz.</li>
<li><strong>582 tır un</strong> satıp, <strong>1 tır ilaç</strong> alıyoruz.</li>
<li><strong>2088 tır krom cevheri</strong> satıp, <strong>1 tır aşı</strong> alıyoruz.</li>
<li><strong>25 tır mermer</strong> satıp <strong>1 adet tomografi cihazı</strong> alıyoruz.</li>
<li><strong>2612 tır çimento</strong> satıp <strong>1 tır bilgisayar</strong> alıyoruz.</li>
<li>Çimentonun kilosu 6 cent, bilgisayarınki 380 dolar.</li>
<li><strong>5,6 ton buğday</strong> satıp, <strong>1 kg uçak yedek parçası</strong> alıyoruz.</li>
<li><strong>3,4 ton domates</strong> satıp, <strong>7 kg domates tohumu</strong> alıyoruz.</li>
<li><strong>77 cent’e 1 kg patlıcan</strong> satıp, patlıcan tohumunun kilosuna <strong>6300 dolar</strong> ödüyoruz.</li>
<li>Dış ticaret açığımızın (enerji hariç) <strong>%98′i</strong> ileri teknoloji ürünlerinden kaynaklanıyor.</li>
<li>Yaptığımız ihracatta ileri teknolojinin payı <strong>%3.</strong></li>
</ul>
<p>Bunun dışında, <strong>Bahçeşehir Üniversitesi</strong> eski rektörü <strong>Yılmaz Esmer'</strong>in başkanlık ettiği <strong>Türkiye Değerler Atlası</strong>'nın 2012 sayısına göre;</p>
<ul>
<li>Türkiye'de yaşayan <strong>her 10 kişiden sadece biri </strong>genelde insanlara güvenebileceğini düşünüyor.</li>
<li>Dinin esas anlamının, insanlara iyilik etmekten daha ziyade <strong>kurallara uymak olduğunu</strong> düşünenlerin oranı <strong>64%.</strong></li>
<li>Türkiye'nin sağ sol skalasındaki yeri <strong>6.4 puanla</strong>, 47 Avrupa Konseyi ülkesinin en sağında yer alıyor.</li>
<li>Cinsiyet eşitliği skalasında, Türkiye 60 ülke arasında <strong>48.sırada</strong>.</li>
<li>Türkiye'de kadın kocasına her zaman için itaat etmeli diyen kadınların oranı <strong>59%</strong>. Bu oran bazı bölgelerde <strong>71%</strong>'e kadar çıkıyor.</li>
<li>Aynı araştırmanın muhafazakarlık ölçeğinde, 1990'dan 2011'e Türkiyenin muhafazakarlık ortalamalı 3 puan artarak <strong>63%</strong>'e çıktı.</li>
</ul>
<p>Geçtiğimiz haftalarda yayınlanan, Prof.Ali Çarkoğlu ile Prof.Ersin Kalaycıoğlu'nun liderlik ettiği "Dünyada ve Türkiye'de Milliyetçilik" adlı araştırmaya göre, Türkiye vatandaşlarının <strong>71%</strong>'i ülkesinin <strong>bilimsel ve teknolojik başarılarından</strong> gurur duyuyor, ama bu <strong>başarıların neler olduğunu pek bilmiyorlar</strong>. (Hürriyet DN / Sabancı Üniversitesi)</p>
<p>Uluslararası Şeffaflık Örgütü Transparency International, her yıl tüm dünyada yolsuzluk ve rüşvet üzerine bir rapor yayınlar. 2013 raporuna göre, Türkiye'de <strong>hükümetin büyük çıkar lobileri tarafından yönlendirildiğini düşünenlerin oranı 49%</strong>. Bu oran Norveç'te 5%, ABD'de 64%. Bununla birlikte Türkiye'de yurttaşlar, hükümetin <strong>yolsuzluk ile mücadelede başarılı olduğunu düşünüyor</strong> (rapor 2013 tarihli, hatırlatalım).</p>
<p>Aynı raporda, Türkiye'deki en yozlaşmış kurumun hangisi olduğu sorusuna verilen yanıt; <strong>siyasi partiler</strong>. Yozlaşmışlık indeksinde siyasi partilerin Türk insanından aldığı <strong>on üzerinden sekiz</strong>.</p>
<p>Son bir rakam ile bitirelim; 2014 yılı itibariyle <strong>bireysel kredi ve kredi kartı borcunu</strong> ödememiş toplam kişi sayısı <strong>3 milyon 183 bin kişi.</strong></p>
<p><strong>Şimdi bu rakamları Türkçe'ye çevirelim: </strong></p>
<ul>
<li>Hükümet <strong>Kemal Derviş reformlarını</strong> çok iyi uyguladı, biz de dünyanın <strong>genel büyümesinden</strong> çok iyi faydalandık. İkisinin birleşmesi <strong>son 12 yılımızın özetidir</strong>.</li>
<li><strong>Bu büyümenin nefesi bitti,</strong> yeni bir başarı öyküsü lazım, ama ortada yok.</li>
<li>Bu öyküyü yaratabilecek <strong>yüksek teknoloji ihracını, katma değerli hizmet  / ürün üretimini</strong> gerçekleştiremiyoruz.</li>
<li>Gerçekleştiremiyoruz, çünkü <strong>eğitim sistemimizden toplumsal yapılanmamıza dek kendi insanına güvensizlik, takım halinde çalışamamak, ezbercilik, tutuculuk</strong> gibi özellikler baskın çıkıyor.</li>
<li>Bu esnada başarı öyküsü yaratan <strong>diğer ülkeler dünyanın ilk 10'una girmek üzere</strong> bizi geçti gidiyor.</li>
<li>Türkiye <strong>sağcı, muhafazakar ve olaylara cinsiyetçi pencereden bakan</strong> vatandaşların çoğunlukta olduğu bir ülke.</li>
<li><strong>Karşılıklı iyilikten</strong> daha ziyade, <strong>kurallara uyma güdüsü</strong> daha baskın.</li>
<li>Tüm bunların ortasında, vatandaşlar Türkiye'yi değiştirdiğini iddia eden siyaset kurumunu (parti belirtmeksizin) <strong>Türkiye'nin en yozlaşmış kurumu olarak tanımlıyor</strong>. (Ama yine de başarılı buluyorlar, bu da bir Türkiye çelişkisi)</li>
<li>Tüketim toplumu kültürü ve ucuz mal / hizmet üretiminin bileşkesi sonucunda, <strong>bireysel ve kurumsal planda borçlanma rekor seviyelere</strong> çıkıyor, bu da orta vade için büyük tehlike arzediyor.</li>
<li>Bu borcu uzun dönemde ödememizi sağlayacak, <strong>yükte hafif, pahada ağır ürün / hizmet ihracını gerçekleştirecek mekanizmalardan</strong> yoksunuz.</li>
</ul>
<p>Yani, <strong>Cumhuriyet tarihinden gelen yapısal sorunlarımız var</strong> ve bunlar <strong>"çözülüyormuş gibi"</strong> yaparak çözülemiyor. Ancak <strong>2010'larda yapılacak önemli, sonuç alıcı reformlar 2050'lerin Türkiye'sini rekabetçi</strong> hale getirebilir.</p>
<p>Çevrenize bakın, <strong>siz yukarıda sayılan alanlarda reformlar (veya reform niyetleri) görüyor musunuz?</strong> <strong>2023, 2053, 2071 hedeflerinin </strong>bu kadar uzak olmasının nedeni de bu.</p>
<p>Okuduğunuz için teşekkürler.</p>
<p><strong><em>Kaynakça</em></strong></p>
<ol>
<li><a href="https://data.worldbank.org/indicator/NY.GDP.MKTP.KD?display=graph" target="_blank">Dünya Bankası Ekonomik Büyüme Verileri / GDP Bazlı</a></li>
<li><a href="https://data.worldbank.org/indicator/TX.VAL.TECH.CD/countries?page=2&amp;display=map" target="_blank">Dünya Bankası Yüksek teknoloji İhracatı Verileri</a></li>
<li><a href="https://www.youtube.com/watch?v=DHPw6lMecU8" target="_blank">CNN Türk / Emin Çapa Ekonomi Sunumu</a></li>
<li><a href="https://webrazzi.com/2012/03/15/inovasyon-internet-teknoloji/" target="_blank">Ankara Sanayi Odası araştırması / Webrazzi</a></li>
<li><a href="https://www.umut.org.tr/Upload/Document/document_123ee05e4da8498398c703e7ef399d53.pdf" target="_blank">Bahçeşehir Üniversitesi Türkiye Değerler Atlası</a></li>
<li>Sabancı Üniversitesi IPC "<a href="https://ipc.sabanciuniv.edu/wp-content/uploads/2014/06/Dunyada-ve-Turkiyede-Milliyetcilik-SON.pdf" target="_blank">Nationalism in Turkey and the World</a>" araştırması</li>
<li>"<a href="https://www.hurriyetdailynews.com/turkish-people-are-naively-proud-of-themselves-survey-shows.aspx?pageID=238&amp;nID=69912&amp;NewsCatID=338" target="_blank">Turkish people are naively proud of themselves, survey shows</a>", Hürriyet Daily News</li>
<li>Transparency International <a href="https://www.transparency.org/gcb2013/report/" target="_blank">2013 Dünya Küresel Yozlaşma Raporu</a></li>
<li>"<a href="https://www.zaman.com.tr/ekonomi_kredi-karti-borcu-patladi_2230466.html" target="_blank">Kredi kartı borçları patladı</a>", Zaman Gazetesi</li>
</ol>
