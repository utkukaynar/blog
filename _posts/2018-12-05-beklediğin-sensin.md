---
layout: post
title: Beklediğin Sensin
date: 2018-12-05 16:03 -0800
image: /assets/bekle.jpeg
description: Hep ilhamın başkalarından gelmesini bekleyen sevgili arkadaşım, sana sesleniyorum.
author: utkukaynar
categories:
  - yalniz_ve_guzel_ulke
excerpt: >
  Hep ilhamın başkalarından gelmesini bekleyen sevgili arkadaşım, sana sesleniyorum. Değişim için başkalarının sorumluluk almasını bekleyen, gizemli bir liderin gelip sorunları çözmesini bekleyen, memnun olmadığı şeyleri değiştirmek için bilinmeyen bir geleceğin mucizevi biçimde oluşmasını bekleyen sen.. Sözüm sana.
---
![bekle](/assets/bekle.jpeg)

Hep ilhamın başkalarından gelmesini bekleyen sevgili arkadaşım, sana sesleniyorum.

Değişim için başkalarının sorumluluk almasını bekleyen, gizemli bir liderin gelip sorunları çözmesini bekleyen, memnun olmadığı şeyleri değiştirmek için bilinmeyen bir geleceğin mucizevi biçimde oluşmasını bekleyen sen.. Sözüm sana.

Eğer gizemli kadroların, bir şafak vakti karanlığın kenarından doğrulacak liderlerin, hayatın karşına mucizevi şekilde çıkartacağı kişilerin yaşamını değiştirmesini bekliyorsan, kusura bakma, sorun sensin.

Çünkü tüm bunlar, statükonun seni uyuşturması için icat edilmiş araçlar, o kadar. Bunlarla avunup mevcut durumun sürmesine katkıda bulunuyorsun sadece.

Konu bildiğin gibi değil : beklediğimiz kişiler bizleriz. Beklenen zaman şimdi. Meseleleri kökünden değiştirecek, hallaç pamuğu gibi atacak, yerine yeni şeyler söyleyecek olan sensin.

Kalk. Birşeyleri yanlış yap. Çuvalla. Batır. Berbat et.

Önemli değil.

Önemli olan senin yanlış yapmamayı, çuvallamamayı, batırmamayı öğreniyor olman.

Dünyayı değiştirmek kendini değiştirmekten başlıyor. Kendini değiştirmek, değişimi kendinden beklemekten başlayacak.

Nazım’ın şiirinde dediği, bir şafak vakti karanlığın kenarından sen doğrulduğunda değişecek herşey.
