---
layout: post
title: Bir 35mm / Dijital SLR Sistemi Kurmak...
date: 2010-01-02 13:16:32.000000000 +02:00
type: post
published: true
status: publish
categories:
- Ekipman
- Fotoğraf Makineleri
- nasil_yapmali
tags:
- dijital makine
meta:
  thesis_description: Yeni başlayan arkadaşların en çok sorduğu soru, "hangi makineyi
    almalıyım?" oluyor. Bu makaleyi de bu soruya yanıt vermek için yazıyorum.
  thesis_keywords: fotoğraf makineleri, dijital makine, ekipman
  original_post_id: '716'
  _wp_old_slug: '716'
  _edit_last: '1720297'
  thesis_title: Bir 35mm / Dijital SLR Sistemi Kurmak
  _publicize_pending: '1'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: Yeni başlayan arkadaşların en çok sorduğu soru, "hangi makineyi almalıyım?"
  oluyor. Bu makaleyi de bu soruya yanıt vermek için yazıyorum.
---
<p><span class="drop_cap">B</span>ana seminerlerde en çok sorulan sorulardan bir tanesi, "hangi makineyi almalıyım?" oluyor. Bu makaleyi de bu soruya yanıt vermek için yazıyorum.</p>
<p>Bu yazıda en azından belli parametreleri pas geçtiğimizi varsayacağım, örneğin kompakt makineler veya prosumer tipi dijitaller (örnek:  Canon G10) bu yazının ilgi alanının dışında kalıyorlar. Ancak bir dipnot eklemeden de geçmeyeyim : Bu makineler artık SLR'lerin yapabileceği şeylerin çoğunu yapıyor.</p>
<p>Dolayısıyla, şimdi sorumuza geliyoruz  : Diyelim ki fotoğrafçılık bir süredir ilginizi çekiyor, yeni başladınız, öğrenmek istiyorsunuz, boynunda makineyle haftasonları diyar diyar gezen o adam/kadın siz olmak istiyorsunuz, veya bilmem hangi büyük elektronik dükkanı acayip kampanya yapmış ve siz de (aslında varolmayan) bir ihtiyacınızı keşfettiniz vs...</p>
<p>Sonuçta bir SLR (single lens reflex) almak istiyorsunuz.</p>
<p><strong>Çok önemli başlangıç noktası : Eğer sizin değil de makinenizin iyi fotoğraflar çekeceğini düşünüyorsanız, hemen durun. Fotoğrafı makineler çekmez, insanlar çeker. Bu sitedeki diğer yazılar size konuyla ilgili fikir verecektir.</strong></p>
<p>Bununla birlikte, fotoğrafçılıkla ilgilenmeye başlayan kişilerin en önemli dayanak noktası ekipman temalı konular olmaya başlıyor, hangi makine, hangi objektif, hangi plugin, hangi halı değil, hangi gümüşsuyu gibi...</p>
<p>Bir SLR almak, herşeyden önce bir sistem kurmaya doğru atılan en önemli adımdır. Dolayısıyla, farklı uygulamalar farklı ekipman gerektirir. Şunu aklınızdan çıkarmayın lütfen : siz bir makine almıyorsunuz, bir sistem kuruyorsunuz. Hangi makine markasını tercih ederseniz edin, bu gerçek değişmez.</p>
<p><strong>Ana kural : Bir ekipman satın almadan önce, ona neden ihtiyacınız olduğunu bilmelisiniz. </strong></p>
<p>Öncelikle, yatırım yapmaya başlayacağınız markaya karar verin. Pek çok insan Canon veya Nikon ile başlar, ancak bu Pentax, Sony, Olympus gibi markaların kötü oldukları anlamına gelmesin. Dediğim gibi, siz bir sisteme yatırım yapmaya başlıyorsunuz, aynı Microsoft Office veya AutoCAD kullanacak kişilerin gidip Windows alması gibi. Bir not daha : Herhangi bir makine markası, günümüzde diğerine tur bindirmemektedir. Yani Nikon veya Canon'dan hangisi ile başlayacağınız mühim değil, hangisi hoşunuza gittiyse, bütçenize hangisi uygunsa onu alın.</p>
<h3><span style="font-weight:normal;">Kolay başlangıçlar : Bir Makina ve Bir 50mm (veya dengi) objektif ile başlayın</span></h3>
<p>İşte bu kadar kolay! Size satılan o zoom objektifi de alabilirsiniz, ancak sabit bir fokal ile, özellikle normal objektif ile başlamak perspektifinizi geliştirecektir. Normal objektifler (veya denkleri) son derece ucuz olduğu için, o kadar maliyetli bir sisteme de ihtiyacınız bulunmaz. Size "ama bu zoom sizin almak istediğiniz 50mm'i de, 18mm'i de, 70mm'i de kapsar" diyen satıcıyı boşverin.</p>
<p><em>Dijital makinelerde bulunan kırpma çarpanı özelliğinden ötürü, 50mm normal açısını elde edebilmek için 30mm - 32mm aralığında bir objektif  kullanmanız gerekir. Endişelenmeyin, böyle objektifler de gayet uygun fiyatlarla bulunuyor. İşte bir örnek, <a href="http://www.adorama.com/NK3518U.html">burada.</a></em></p>
<p>Eğer illa o zoom objektifi aldıysanız, işte size çözüm : zoom halkasını 50mm (veya DX formattaki dengi) değerine zoomlayıp, bantlayın!</p>
<p>Buradaki ana fikir şu, 50mm ile başlarsanız geniş açı ve dar açıdaki sonradan yapacağınız ekipman yatırımları size daha anlamlı gelecek, perspektif duygunuz ve kadraj yeteneğiniz otomatik olarak gelişecek ve sabit odaklı objektiflerin kalitesinden ötürü fotoğraflarınızın teknik kalitesi artacaktır. Böylesi bir avantajı çok ucuz bir yatırım ile elde edebilirsiniz.</p>
<p><em>Film kullananlar için, bedava dijital full frame : Renkli negatif çekin, sonra da filmi banyo ettirdiğiniz yerde fotoğrafları CD'ye taramalarını isteyin. Taramayı hemen yıkama sonrasında yaptıkları için, fotoğraflarınız toz kapmadan TIFF / Yüksek Kaliteli JPG olarak taranacaktır : Bingo! Sudan ucuza bir full frame dijital SLR'niz oldu.</em></p>
<p><br class="spacer_" /></p>
<p><a href="http://www.flickr.com/photos/zanthia/4115287857/"><img title="Fotoğraf : Zanthia" src="{{ site.baseurl }}/assets/4115287857_92325a6bbe.jpg" alt="50mm Etkisi"  /></a></p>
<h3><span style="font-weight:normal;">İkinci adım : Biraz Aksesuar Alın</span></h3>
<p>Ciddi fotoğrafçılar genellikle makine kılıfları kullanmazlar. Çanta konusunu ise önümüzdeki satırlarda göreceğiz. Başlangıç için, gidip kendinize iyi bir mikro fiber temizlik bezi alın. Her kullanımdan sonra objektif ve makinenizi temizlemek üzere. (Dikkat : Makinenin ayna aksamına dokunmayın). Bu yaklaşık 5 TL'lik yatırım, kullanıldığında makinenizin ömrünü iki kata kadar uzatabilmektedir. Kullanın.</p>
<p>Objektifinize uygun bir UV filtre edinin. Polarize filtreden şimdilik uzak durun.</p>
<p>Ve son olarak : Film veya hafıza kartı alın. Eğer dijital çekiyorsanız, önerim RAW+JPG çekmenizdir, ne yaptığınızı biliyor hale gelene kadar. Bunun içinde kapasitesi geniş hafıza kartına ihtiyacınız olacak.</p>
<h3><span style="font-weight:normal;">Vee... Action</span></h3>
<p>Artık bir 50mm objektifiniz ve makineniz olduğuna göre, fotoğraf çekmeye başlayabiliriz. Kolay konular seçin ve projeleştirin, evdeki veya işyerindeki arkadaşlarınız, alçak bakış noktasından (evet, dizlerinizin üstüne çömelin) şehir fotoğrafları veya gölgeler gibi... Fotoğraf gezilerine katılın, başkaları zoom objektifin sırlarını çözmeye çalışırken siz kadraja ve fotoğrafınıza odaklanın. Objektifiniz 1.8 diyaframa açılabildiğinden, düşük ışık koşullarında dahi sonuç alabilirsiniz. Fotoğraf çekin, fotoğraf çekin, fotoğraf çekin. Çekerken kullandığınız parametrelere dikkat edin, fotoğrafın kompozisyonuna dikkat edin. Eğer zoom yapmaya gereksinim duyuyorsanız, bir zahmet yürüyerek yaklaşın, veya uzaklaşın.</p>
<h3><span style="font-weight:normal;">Eğitim Alın</span></h3>
<p><span style="font-weight:normal;">Fotoğraf makinesi alırken fotoğraf makinesinden daha önemli bir şey varsa, bu fotoğraf eğitimidir! Fotoğraf derneklerinden veya özel merkezlerden alabilirsiniz. Kitaplardan da kendi kendinize bazı kavramları öğrenebilirsiniz. Ancak ne olursa olsun, eğitim alın. İyi bir daktilo almak sizi yazar yapmaz. Bu fotoğraf için de geçerlidir. Fotoğraf eğitimi, yalnızca fotoğraf eğitimi veren yerlerin insiyatifine bırakılamayacak kadar önemli olduğundan, <a href="http://www.utkukaynar.com/blog/2009/08/04/fotografa-yeni-baslayanlar-icin-en-iyi-on-kitap/">bu listedeki kitapları</a> okumanız da özellikle önerilir. </span></p>
<h3><span style="font-weight:normal;">Bir Tripod Edinin</span></h3>
<p><span style="font-weight:normal;">Bir tripod edinmek, sizi uzun pozlamalar yapmanıza olanak tanıyacaktır. Bütçenize göre türlü çeşitli tripodlar bulabilirsiniz.  50TL'lik Çin malı tripodlardan 1.000 TL'lik Gitzo / Manfrotto marka tripodlara kadar çok çeşitli ürünler var. Önemli olan şu, fotoğrafçılığınız ilerledikçe başka tripodlara da (veya monopodlara) ihtiyaç duyabilirsiniz. Şimdilik sizi idare edecek bir şeyi alın yeter.</span></p>
<p><br class="spacer_" /></p>
<p><a href="http://www.flickr.com/photos/jijis008/568035654/"><img title="City Night, Jiji" src="{{ site.baseurl }}/assets/568035654_59dad81408.jpg" alt=""  /></a></p>
<p><br class="spacer_" /></p>
<p><strong>Proje : Gece ve Şehir</strong></p>
<p>Bu projenizde, öncekilerden ziyade geceleyin, uzun pozlamalar yaparak fotoğraflar üretin ve sonuçları gözlemleyin. "Mavi saat" diye tabir edilen, gün batımının hemen sonrası veya gün doğumunu hemen sonrası bu konuda size çok güzel ışık koşulları sunacaktır.</p>
<h3><span style="font-weight:normal;">Bir Geniş Açı Objektif Edinin</span></h3>
<p>Tüm yukarıda anlatılanlar, şimdiye kadar tahmin etmiş olabileceğiniz gibi adım adım bir gelişmeyi sembolize etmektedir. Ekipman almak için acele etmeyin, öncelikle elinizdeki ekipmanlarla ne yapabileceğinizi değerlendirin.</p>
<p>Eğer yukarıdaki projeleri tamamladıysanız, normal objektif ile önemli bir mesafe katettiniz demektir. Şimdi sırada geniş açı bir objektif var. Gelişmekte olan bir fotoğrafçı olarak, geniş açı kullanırken en önemli önceliğiniz ön planı dolduracak ilginç nesneler bulmaktır. Bulamıyorsanız, muhtemelen kendinizi düz, kartpostal türü bir fotoğrafa bakarken bulacaksınız. İlginç bir nesne bulduğunuzda yaklaşın ki, nesne karenin en azından üçte birini doldurabilsin.</p>
<p>Hangi fokal uzunluktaki objektifi almalısınız? Başlangıç için (yine full frame dengi olarak) 24 veya 28mm bir geniş açı, sabit odaklı objektif işinizi görecektir. Bütçenize göre karar verin. Epey bir miktar fotoğraf çektikten sonra daha da geniş ve dramatik etki bırakan 18-20mm bir objektifi de edinmek isteyebilirsiniz.</p>
<p><strong>Geniş açı proje : Şehir ve İnsanlar</strong></p>
<p>Kentte dolaşarak, insanları doğal ortamlarında fotoğrafladığınız bir seri fotoğraf üretin. İnsanlara geniş açı objektifiniz ile yaklaşın, makinanızı kişiye 20cm kadar yaklaştırmayı ve bu şekilde fotoğraf çekmeyi öğrenmelisiniz.</p>
<p><a href="http://www.flickr.com/photos/aglimpseoftheworld/4165453898/"><img title="Broadway" src="{{ site.baseurl }}/assets/4165453898_525e39dd6f.jpg" alt=""  /></a></p>
<p><br class="spacer_" /></p>
<p><span style="font-size:15px;">Bir Tele Objektif Edinin</span></p>
<p><span style="font-weight:normal;">Muhtemelen, artık bir 100mm civarı objektif edinmeniz uygun olacaktır. 100mm fokal uzunluk, ucuz ancak tele objektiften beklentilerinizi karşılayacak kadar da dar açı sağlar. Aynı zamanda, 90-100mm objektifler ideal portre objektifleri olarak tanımlanır. </span></p>
<p><strong>Tele Proje : Portreler</strong></p>
<p>Çevrenizdeki insanların yüz ve büst portrelerini, yeni edindiğiniz objektifiniz ile çekin.</p>
<p><a href="http://www.flickr.com/photos/prosto/3357067177/"><img title="Fotoğraf : Prosto" src="{{ site.baseurl }}/assets/3357067177_840a99a50b.jpg" alt=""  /></a></p>
<p><br class="spacer_" /></p>
<p><span style="font-size:15px;">Bir Fotoğraf Makinası Çantası Edinin</span></p>
<p><span style="font-weight:normal;">Bir çanta, tüm ekipmanınızı birlikte tutması açısından gezilerde ve evde saklarken kolaylık sağlar. SLR sisteminizin büyüklüğüne göre bir çanta edinin. Lowepro başta olmak üzere, her tür makine için 50-100 TL arasında iyi bir çanta bulmak mümkündür. Araştırın, bütçenize uygun olanı alın. </span></p>
<h3><span style="font-weight:normal;">İkinci Bir Gövde Edinin</span></h3>
<p>İkinci bir fotoğraf makinası, sizi fotoğraf gezilerinde rahatlatacak ve çok daha esnek çalışmanızı sağlayacaktır. Birinde geniş diğerinde dar açı takılı iken, bu iki objektifle de daha önce yaptığınız projelere müteşekkir olarak, gördüğünüz fotoğraf olasılıklarının üzerine daha esnek gidebilirsiniz. Ama böyle bir bütçeniz yoksa da bunu sorun etmeyin.</p>
<h3><span style="font-weight:normal;">Şefin Spesiyalleri : Macro, Zoom, Tilt-Shift, Flaş</span></h3>
<p><span style="font-weight:normal;">Eğer gerçekten özelleşmiş türdeki fotoğraflara ilgiliyseniz, söz gelimi böcek fotoğrafları gibi, o zaman bunlarla ilgili ekipmanı edinmeniz önerilir. Aynı şekilde, paranız bolsa ve tembelseniz, gidip pahalı bir zoom lens alın. 1000 - 2000 USD arasındaki zoomlar, size bugün fotojurnalistlerin keyfini çıkardığı esneklik ve hızın yanında kaliteli görüntüleri de verebilir. Benzer anlamda, mimari fotoğraflar ilginizi çekiyorsa, tilt-shift objektifler geniş veya dar açılardan kaynaklanan perspektif bozulmalarını giderecektir. </span></p>
<p><span style="font-weight:normal;">Ancak unutmayın, yukarıdaki spesiyaller ancak onlar üzerinde çok fazla zaman harcayacaksanız gereklidir. </span></p>
<h3><span style="font-weight:normal;">Bitirirken : Aslında ne oldu?</span></h3>
<p><span style="font-weight:normal;">Farkında değilseniz ben tekrar hatırlatayım : Bir SLR sistemi kurmak, her bir ekipmanın tek tek hakedilerek, yani ekipmanın özellikleri bütün anlamları ile kullanıma sokulup yararlanıldığında uzun bir yolculuktur. Aynı zamanda da günümüzde size herşeyi aynı anda satmaya çalışan (ve sonunda kendinizi evde nerede kullanacağınızı bilmediğiniz ekipmanlarla başbaşa bulduğunuz) anlayışın tersine, adım adım, ağır ağır acele eden bir anlayıştır. </span></p>
<p><span style="font-weight:normal;">Önemli olan fotoğraf üretmektir ve en iyi makina yanınızda olandır. </span></p>
<p><span style="font-weight:normal;">Bütün bu sistemi kurduktan sonra, kuvvetli olasılıkla bazı ekipmanları çok çok fazla kullanacaksınız, bazılarını ise hiç. Kullanmadıklarınızı elinizden çıkarın, ekipmanınızı sadeleştirin. Kendi sesinizi bulun, ve onunla çekmek istediğiniz türden fotoğrafları üretin. </span></p>
<p><span style="font-weight:normal;">T.S.Eliot'un bir sözüyle bitirelim : "Keşfetmekten asla vazgeçmemeliyiz, çünkü bütün keşiflerimizin sonucu; yola çıktığımız noktaya varmak ve orayı ilk kez tanımak olacaktır."</span></p>
<p><span style="font-weight:normal;">Aslında ihtiyacınız olmayan şeylere ihtiyacınız olmadığını bilmek, kendi başına bir bilgeliktir. Bu yolu izlerseniz, umuyorum ki sonunda siz de o bilgeliği bulacaksınız. </span></p>
<p><span style="font-weight:normal;">Okuduğunuz için teşekkürler, </span></p>
<p><span style="font-weight:normal;">Utku</span></p>
