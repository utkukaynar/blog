---
layout: post
title: Belgesel Fotoğrafın "Trendy" Olması...
date: 2011-01-08 08:00:57.000000000 +02:00
type: post
published: true
status: publish
categories:
- Belgesel Fotoğraf
- fotograf_sanati
tags:
- proje
- salgado
meta:
  original_post_id: '185'
  _wp_old_slug: '185'
  _edit_last: '1720297'
  _thumbnail_id: '1023'
  _publicize_pending: '1'
author:
  login: utkukaynar
  email: utkukaynar@gmail.com
  display_name: utkukaynar
  first_name: Utku
  last_name: Kaynar
excerpt: Belgesel fotoğrafçılık ne için yapılır? Daha doğrusu, doğrudan fotoğrafın
  bir alt dalı olan sosyal belgesel fotoğraf ne için vardır? Belgesel fotoğrafın var
  oluşunu bunca önemseyen, bunca destekleyen bizler, farkında olmadan veya olarak;
  aslında ne yaptığını çok ta takmayan bir fotoğraf meraklısı grubunun sırf "trend"
  olduğu için veya dışarıdan iyi göründüğü için belgesel fotoğrafçılık yapmasına neden
  olmayalım sakın?
---
<blockquote><em>Benim bir fotoğraf tarzım var. Elinizde bir mekan vardır, bir  fotoğraf makinası, bir kare ve sonra saniyenin bilmem kaçta biri. Çok  içgüdüseldir. Yaptığınız saniyenin küçük bir parçasında olup biter,  oradadır ve sonra orada değildir. Ama saniyenin bu küçük parçasında  (parmaklarını şıklatıyor) geçmişiniz çıkagelir, geleceğiniz çıkagelir,  insanlarla ilişkiniz çıkagelir, ideolojiniz çıkagelir, nefretiniz ve  sevginiz çıkagelir : Hepsi, saniyenin bu küçücük parçasında, fotoğrafta  kristalleşir. — Sebastiao Salgado</em></p></blockquote>
<p>Neden? Bazen kendimize bu soruyu sormak, pek çok şeyin yanlış yapılmasının önüne geçebilir.</p>
<p>Belgesel fotoğrafçılık ne için yapılır? Daha doğrusu, doğrudan fotoğrafın bir alt dalı olan sosyal belgesel fotoğraf ne için vardır? Belgesel fotoğrafın var oluşunu bunca önemseyen, bunca destekleyen bizler, farkında olmadan veya olarak; aslında ne yaptığını çok ta takmayan bir fotoğraf meraklısı grubuna sırf "trend" olduğu için veya dışarıdan iyi göründüğü için belgesel fotoğrafçılık yaptırıyor olmayalım?</p>
<p>Neden sorusunun sorulmadığı bir belgesel fotoğraf üretimi, aslında en temel köklerinden arınıp popülistleşmiş olmuyor mu?</p>
<p>Bu konudaki en somut örnekleri görmek için, çok tekrarlanan konulara bakın : <em>Engelliler, Seks İşçileri, Sokak Çocukları, Maden İşçileri, Grevler, Sokak Eylemleri, Göç, vb...</em></p>
<p>Elbette ki bu konuları gidip fotoğraflamak yasak değil, elbette ki çok çok nitelikli işler çıkıyor ortaya. Ancak bir konuda ortaya konan projenin öncelikli olarak konuyu estetize etme kaygısından uzaklaşıp mesajının ne olduğunu düşünmesi gerekmiyor mu?</p>
<blockquote>
<ul>
<li>Neden bu konu?</li>
<li>Neden böyle bir proje?</li>
<li>Yeni ne söyleyeceğim bu konuyla ilgili?</li>
<li>Bu konuyu sadece popüler olduğu için mi, yoksa benim içime ciddi ciddi dert olduğu için mi seçiyorum?</li>
<li>Benim bu konudaki derdim ne?</li>
<li>Bu derdi nasıl aktarabilirim izleyiciye?</li>
</ul>
</blockquote>
<p>Ancak bu soruların sorulması sonucunda doğru şekilde yola çıkmak söz konusu olmayacak mı?</p>
<p>Bir üretimin nitelik kazanması için, neden sorusunun fotoğrafçının temel ilgi alanlarından, makroekonomik trendlere kadar bir dizi bilgi düzleminden beslenmesi, görsel sanatlarla bir şekilde paslaşması gerekiyor. Sadece o aralar gündemde olanı gidip çekmek, olsa olsa sizi popülist yapar, ama fotoğrafçı yapar mı?</p>
<p>Daha da kritik soru : Fotoğraf anlayışını katı kalıpların içine hapsetmiş, memleketi "güzelleme" ordularının her hafta sonu taarruza kalktığı, Pazartesi sabahı iş yerine gidildiğinde çekilen fotoğraflara bakılıp puan/beğeni istendiği ülkemizde belgesel fotoğrafın nicelik olarak üretimini desteklerken bizler yukarıdaki nitelikleri göz ardı mı ediyoruz?</p>
<p>Bir soru da şu : Neden sorusu layıkı ile yanıtlanmadığı için mi, ikinci soru olan "nasıl?" kısmındaki tekdüze kalışlar?</p>
<p>Okuduğunuz için teşekkürler,</p>
<p>Utku</p>
